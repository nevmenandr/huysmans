######################################################################
        IN CONSEQUENTEM GEOGRAPHICAM TABULAM PALAESTINAE ADMONITIO.
Perlecto Hieronymi, sive Eusebii de Palaestinae urbibus et vicis libro, 
nihil utilius, nihilque ad eorum mentem probe retinendam, fructumque ex 
iis debitum lectu percipiendum, necessarium est magis, quam Geographica 
Mappa totius terrae, quam describunt, situs et loca ad se invicem uno conspectu 
repraesentare: quae veluti Commentarii vicem suppleat, immo cujus ope, 
quod prolixis Commentariis aegre admodum obtineas, percurrente picturam 
oculo consequaris.Segnius irritant animos demissa per aures,
Quam quae sunt oculis subjecta fidelibus, et quae
Ipse sibi tradit spectator. . . . . .
Hor. de Arte Poetic. v. 180 et seqq. Verum si ad horum modo Patrum documenta 
Tabulam adumbrare oporteat, solisque eorum sit vestigiis insistendum, vix 
uniuscujusque regionis seorsim multas describas, unam quae simul universam 
ἐν γραφῆς τύπῳ, ut Eusebius loquitur, Palaestinam exhibeat, ne vix quidem. 
Nam quod cl. Relando pridem observatum est, Eusebius, ejusque interpres 
Hieronymus, in unaquaque regione terrae Israeliticae intervalla locorum 
ab urbe illius regionis praecipua definiunt: ipsam vero urbem, quo loco 
sita sit, dicere praetermittunt. Exemplo sit, quod ab Eleutheropoli metiuntur 
plusquam viginti locorum situm, ipsa vero Eleutheropolis, utpote quae in 
Scripturis non memoratur, quem tractum occupet, nusquam docent. Idem de 
reliquis fere urbibus usu venit, quas in Judaea, a Nicopoli dimetiuntur, 
vel Diospoli: in Samaritide, a Neapoli et Sebaste: in Galilaea, a Diocaesarea 
et Legione: denique trans Jordanem, a Pella et Philadelphia. Nempe supervacaneam 
duxerunt esse operam, primarias eas urbes, suisque temporibus longe notissimas, 
quibus haberentur distantiis, designare: easque adeo vel omnino dissimulant, 
vel πόλεις ἐπισήμους, urbes nobiles, dixisse contenti sunt. Nunc vero quando 
nobiles esse desierunt, suis quasque locare sedibus, habito ad se invicem 
respectu, si eorum tantum indiciis nitimur, non est expeditum.
Alterum accedit huic malo incommodum, quod ipsarummet urbium, quas a praecipua 
uniuscujusque regionis deducto intervallo Patres collocant, non usque adeo 
diligens notatio sit respectu plagarum mundi, cum quatuor dumtaxat vulgaribus 
illis Ortu, Occasu, Septentrione, et Meridie utantur, reliquas singulis 
hisce intermedias negligant. Minime autem credibile fit, omnes urbes Eusebio 
memoratas recta eam plagam respexisse, ad quam referuntur, omnesque ad 
eamdem veluti lineam remotas fuisse ab ea urbe, unde distantia earum petitur. 
Nihil jam de caeteris dico, quae in hoc scriptorum pari desiderat laudatus 
Relandus,
ac multis exaggerat, fortasse etiam supra verum: reipsa enim aut parum 
negotii facessunt, aut rectissime se habent, quemadmodum in praefixa huic 
tomo Praefatione ostendimus. Satis ex his duobus, quae adduximus, liquet, 
universae Palaestinae imaginem ad Eusebii ac Hieronymi ingenium ex hisce 
eorum monimentis, tametsi omnium longe luculentissimis, non posse delineari; 
sed quaedam necesse esse prius ex aliorum Geographorum maxime veterum auctoritate 
constituere, quibus demum ipsa, quae in incerto apud Eusebium sive Hieronymum 
haerent, asserantur.
Hoc porro est, quod in hac exstruenda Mappa supplere debui, siquidem in 
promptu erat ex alienis testimoniis huic descriptioni suppetias ferre; 
nec erit, opinor, qui studio meo veluti propositum praetergresso succenseat 
homo sacrae Geographiae cupidus, quoniam ut tot singulares tabulas regionum 
adumbrarem, a me ipso impetrare non potui, vixque aliter fructus ab eximio 
hoc libro poterat obtineri. Recensui autem, ac disposui suis quaeque nominibus 
loca, prout ex Septuragintavirali editione hoc libro enuntiantur, nec ferme 
alia praetermisi, quam quae appellativae, ut vocant, significationis, non 
propriae sunt, aut certe ignobilium sunt viculorum, quae nullis distantiis 
annotantur, et quae adeo satius erat praeteriisse, quam fucum lectoribus 
facere, si certis incerta miscerentur. Praesto autem fuit ipse Hieronymus 
suis aliis scriptis, et cum primis in epistola ad Dardanum, in nostra recensione 
129, ubi universae possessionis Judaeorum longitudinem quidem metitur a 
Dan usque Bersabee, quae vix centum sexaginta millium in longum spatio 
tenditur: latitudinem vero a Joppe usque ad viculum Bethleem quadraginta 
sex millium, cui succedit vastissima solitudo plena ferocium Barbarorum. 
Licuit hic intelligere totidem millium regionem contra Orientem recto ad 
Jordanem tramite, atque a Jordane ad Chesbon, Peraeae urbem, sive, ut Eusebio 
placet, ad usque Philadelphiam, quae decem supra Chesbon millibus a Jordane 
protendebatur. Nam et si Judaeae latitudo paulo est incertior, quod quantum 
ultra Jordanem excurreret, non satis inter auctores conveniat: sentiebam 
tamen, non ex variorum, et plerumque recentium viatorum opinione, ne dicam 
ex Thalmude, ac Judaeorum somniis mihi fuisse describendos Palaestinae 
fines, sed ex hujusmodi rerum solertissimo, tum ob eruditionis laudem, 
tum ob loci viciniam Caesariensi episcopo, ejusque interprete magno Hieronymo, 
qui sedes illas et curiosius peragravit, et multos annos incoluit. Quamobrem 
et multi facienda sum arbitratus ipsa ex Hieronymo Excerpta, quae ad locorum 
intervalla faciunt, et sic satis studiose post Martianaeum collegi, ut 
jam sint maximam partem auctiora. Praetermisi autem alia, quae ex temetipso 
recolas ex epistola 108, sive S. Paulae epitaphio, a n. 8 ad 15, atque 
ex illa, quae de Mansionibus ad Fabiolam inscribitur, in nostra recensione 
78, quae erant ferme ex integro describendae, si quae ibi de Terrae sanctae 
urbibus traduntur, fuisset animus exhibere.
        EX HIERONYMI LIBRIS EXCERPTA DE ALIQUOT PALESTINAE LOCIS.
______________________________________________________________________
293 Adadremmon urbs est juxta Jezraelem, quae hoc olim vocabulo nuncupata 
est, et hodie vocatur Maximianopolis, in campo Mageddon, in quo Josias 
rex a Pharaone cognomento Nechao vulneratus est[1]. Ahila. Mare Rubrum, 
in cujus littore Ahila posita est, ubi nunc moratur legio, et praesidium 
Romanorum[2]. Anathot est viculus in tertio milliario ab urbe ( Jerusalem 
) situs[3], contra septentrionem Jerusalem in tertio milliario[4]. Apedno. 
Figat tabernaculum suum in Apedno juxta Nicopolin, quae prius Emmaus vocabatur, 
ubi incipiunt montana Judaeae consurgere[5].
______________________________________________________________________
Azotus. Mare autem novissimum intellige hoc quod ad occidentem est, et 
quod ducit in Aegyptum, in cujus littore Gaza, et Ascalon, Azotusque et 
Joppe, Arabia. Rex Babylonis . . . egredietur quidem uno itinere Chaldaeorum, 
sed cum venerit per desertum et solitudinem 294 ad bivium terrae Arabiae, 
quae
appellatur filiorum Ammon, quarum una via Jerusalem ducit ad dexteram partem, 
sinistra vero ad Rabbath filiorum Ammon, quae est civitas metropolis, et 
hodie Philadelphia nominatur, etc.[6]. Ar, civitas metropolis regionis 
Moab, quae provincia est Arabum. Hodie ex Hebraeo et Graeco sermone composita, 
Areopolis nuncupatur; non ut plerique aestimant, quod Ἄρεος, id est, Martis 
civitas sit[7]. Arnon, est terminus Amorrhaeorum et Moabitarum (Ibid).
______________________________________________________________________
Bersabee. Ubi et Bersabee usque hodie oppidum et Caesarea, et caeterae 
urbes maritimae sitae sunt[8].
______________________________________________________________________
Carmelus. Duo sunt montes, qui vocantur hoc nomine; alter in quo fuit Nabal 
Carmelius, maritus Abigail, ad Australem plagam: Alter juxta Ptolemaidem 
est: quae provincia ante 295 non grande tempus ex divisione Praesidum Palaestinae, 
Salutaris est dicta[9]. Beth-aven. Quae quondam vocabatur Bethel, est urbs 
in tribu Ephraim, post Benjamin; ubi enim tribus finitur Benjamin, haud 
procul in tribu Ephraim haec urbs condita est[10]. Bethulia. Cum infinito 
agmine prosequentium venit Bethuliam . . . quinto die venit Pelusium[11]. 
Cadesbarne. In deserto est, quod extenditur usque ad urbem Petram[12].
______________________________________________________________________
( juxta Phoenicis terminos ), quae prius vocabatur Acho, mari imminens, 
in quo Elias propheta flexis genibus pluvias impetravit[13]. Carmelus. 
Si absconditi fuerint in vertice Carmeli, vel juxta Phoenices terminos, 
in Septentrionali plaga ad meridiem, propter eremi vastitatem, ubi habitavit 
quondam Nabal Carmelius (Amos, VIII). Carmelus mons in confinio Palaestinae 
et Phoenices Ptolemaidi imminet, licet et alius in Scripturis sanctis mons 
Carmelus appellatur, in quo fuit Nabal Carmelius[14]. Cedar, quae quondam 
inhabitabilis fuit, regio trans Arabiam Saracenorum[15]. Dan in terminis 
terrae Judaicae, ubi nunc Paneas est[16].
______________________________________________________________________
Duma Regio Idumaea, quae ad Austrum vergit, et ab urbe Palaestinae, quae 
hodie dicitur Eleutheropolis 20 Dan. Septima Dan usque ad Joppem, ubi sunt 
turres Ailon, et Selebi, et Emmaus, quae nunc appellatur Nicopolis, licet 
postea legerimus, quod ceperint sibi, transcensis aliis tribubus, urbem 
Lesem in tribu Dan, quae hodie appellatur Paneas[17]. Dimon et Dibon. Ne 
quis Scriptoris vitium putet, et errorem emendare dum vult, faciat; una 
urbs et per m et per b litteram scribitur: e quibus Dimon, silentium interpretatur; 
Dibon, fluens; indito utroque nomine propter latices, qui tacite fluant. 
Usque hodie indifferenter et Dimon et Dibon hoc oppidulum dicitur[18].
______________________________________________________________________
distat millibus[19]. Edomia. Unus ergo atque idem tribus nominibus appellatur, 
Esau, Edom, 296 Seir, posseditque eam regionem, quae nunc Gebalena dicitur, 
et in finibus est Eleutheropoleos, ubi ante habitaverant Horraei, qui interpretantur 
liberi, unde ipsa urbs postea sortita vocabulum est. Quod ergo Hebraice 
Edom, et Graece dicitur Ἰδουμαία, nunc viculus Palaestinae est, a conditore 
sic imposito nomine[20]. Emath minor, ad distinctionem Emath magnae, quae 
nunc Antiochia vocatur, urbs est in terminis Terrae sanctae, qui solem 
respiciunt. Postea dicta est Epiphania ab Antiocho, cui cognomentum Epiphanes 
(Amos, VI).
______________________________________________________________________
Emmaus. Juxta Nicopolim, quae prius Emmaus vocabatur, ubi incipiunt montana 
Judaeae consurgere[21]. Emmaus. Judae Macchabaei significat tempora, qui, 
de vico Modin, fratribus ac propinquis secum annitentibus, et multis de 
populo Judaeorum, Antiochi duces superat juxta Emmaus, quae nunc Nicopolis 
dicitur[22]. Engallim in principio est maris Mortui, ubi Jordanus ingreditur. 
Engaddi vero, ubi finitur, atque consumitur[23]. Esebon. Inter Esebon et 
Sabama vix quingenti passus sunt[24]. Gabaa. Urbs est in tribu Benjamin, 
juxta Rama (Osee, V).
______________________________________________________________________
Galaad, quam possedit dimidia tribus Manasse, trans Jordanem Scriptura 
commemorat. In quo monte Laban fugientem consecutus est Jacob, et mons 
juxta Genesim nomen accepit σωρός, id est, tumulus testimonii, eo quod 
ibi Jacob Labanque juraverint in acervum lapidibus congregatis. Est autem 
caput, sive principium Libani montis excelsi, qui universus cedris consitus 
est[25]. Genesareth. Lacus Jordane influente efficitur, in cujus littore 
Chapharnaum, et Tiberias, et Bethsaida, et Chorozaim sitae sunt[26]. Geraris. 
Notandum, quod de Geraris usque ad montem Moria, id est sedem Templi, iter 
dierum trium sit[27].
______________________________________________________________________
Helkesi usque hodie in Galilaea viculus est, parvus Geth (ut Regnorum quoque 
testatur historia) una est de quinque urbibus Palaestinae, vicina Judaeae 
confinio, et de Eleutheropoli euntibus Gazam, nunc usque vicus vel maximus; 
unde fuit et Goliad ille Getthaeus, quem David occidit in praelio[28]. 
297 Geth, quae est in Opher, haud grandis est viculus in secundo Sephorim 
milliario, quae hodie appellatur Diocaesarea euntibus Tyberiadem; additur 
Opher, ad distinctionem aliarum Getth urbium[29]. Geth vicina atque confinis 
est Azoto quae Hebraice dicitur Esdod[30].
______________________________________________________________________
     28: (In cap. I Mich. haec urbs abs Hieronymo ibid. 
     vocatur Palaestinae metropolis)
Jerusalem in tribu Benjamin sitam nullus ignorat. quidem, et vix ruinis 
veterum aedificiorum indicans vestigia; sed tamen notus Judaeis, et mihi 
quoque a circumducente monstratus[31]. Jasa, urbs quae Mortuo mari imminet, 
ubi est terminus provinciae Moabitarum[32]. Idumaea. Idumaeos quoque a 
Meridiana plaga vix septuaginta quinque millibus ab Jerosolyma separatos[33]. 
Idumaea. Omnis Australis regio Idumaeorum de Eleutheropoli usque Petram, 
et Ahilam (haec est enim possessio Esau) in specubus habitatiunculas habet[34].
______________________________________________________________________
Thecuam quoque viculum esse in monte situm, et duodecim millibus ab Jerosolymis 
separatum quotidie oculis cernimus[35]. Jezrael, quae nunc juxta Maximianopolim 
est, fuit metropolis regni Samariae; prope quam sunt campi latissimi, et 
vallis nimiae vastitatis, quae plusquam decem millium tenditur passibus. 
In hac commisso certamine, ab Assyriis caesus est Israel (Osee, I). Joppe. 
Joppen portum esse Judaeae et in Regnorum, et Paralipomenon libris legimus, 
ad quem Hiram quoque Rex Tyri ligna de Libano ratibus transferebat, quae 
Jerusalem terreno itinere perveherentur . . . sed et juxta regionis naturam 
de montanis et arduis ad Joppen et campestria veniens propheta, recte dicitur 
descendisse[36].
______________________________________________________________________
Rabbath. Metropolis nomine Rabbath, quae hodie Madian. Nulli dubium est, 
Madianitas et totam eremi vastitatem adjacere terrae Arabiae[37]. Mambre. 
A Mambre usque ad Montem Moria vix unius diei iter plenum est[38]. Morasthi 
usque hodie juxta Eleutheropolim urbem Palaestinae, haud grandis est viculus[39]. 
Nemrim, oppidum super mare Mortuum[40]. 298 Petra. Quae et ipsa urbs Palestinae 
est[41]. Pharan. Vicinus est locus monti Sina[42].
______________________________________________________________________
Samaria. Altera urbs fuit metropolis decem tribuum, quae postea ab Augusto 
Caesare appellata est a rege Aegypti Ptolemaeo, cognomento Philadelpho, 
qui Arabiam tenuit, cum Judaea Philadelphia nuncupata est[43]. Rama est 
urbs in tribu Benjamin, in septimo lapide ab Jerosolymis sita (Osee, V). 
Ramoth Galaad. Urbs trans Jordanem in possessione tribus Gad. Ipsa fugitivorum 
civitas fuit. Rhinocorura est oppidum in Aegypti Palaestinaeque confinio[44]. 
Rhinocorura. Urbs ad torrentem deserti, sive occidentis, ut LXX transtulerunt; 
inter eam et Pelusium rivus Nili sive torrens de eremo veniens, mare ingreditur 
(Amos, VI).
______________________________________________________________________
Augusta, id est, Sebaste: in qua et ossa Joannis Baptistae condita sunt 
(Osee, I). Saron omnis juxta Joppen Liddamque appellatur regio, in qua 
latissimi campi fertilesque tenduntur[45]. Segor in finibus Moabitarum 
sita est, dividens ab iis terram Philistiim.
______________________________________________________________________
Thecue est oppidum quod sex millibus ad meridianam Sochoth. Est usque hodie 
civitas trans Jordanem hoc vocabulo in parte Scythopoleos[46]. Solitudo. 
Quae a Majoma, Gazae emporio, per littus euntibus Aegyptum ad laevam flectitur[47]. 
Thabatha. Hilarion ortus vico Thabatha, qui circiter quinque millia a Gaza 
urbe Palaestinae ad austrum situs est[48]. Thabor est mons in Galilaea, 
situs in campestribus, rotundus atque sublimis, et ex omni parte finitur 
aequaliter (Osee, V). Tharsis vel regio Indiae est, ut vult Josephus: vel 
certe omne pelagus Tharsis appellatur, et coeli habet similitudinem[49].
______________________________________________________________________
Thophet. Ara Thophet, quae est in valle filii Ennom, illum locum significat, 
qui Siloe fontibus irrigatur; plagam abest a sancta Bethleem, quae mundi 
genuit Salvatorem; et ultra nullus est viculus, ne agrestes quidem casae. 
Tanta est eremi vastitas, quae usque ad mare Rubrum, Persarumque et Aethiopum 
atque Indorum terminos dilatatur[50]. Thecuam viculum esse in monte situm, 
299 et duodecim millibus ab Jerosolymis separatum quotidie oculis cernimus[51]. 
Theman Idumaeorum regio est, et vergit ad Australem plagam; quae provincia 
non solum Theman, sed et Daron, et Nageb dicitur, eo quod Eurum et Austrum, 
Africumque respiciat[52].
______________________________________________________________________
et est amoenissimus atque nemorosus, hodieque hortorum praebet delicias. 
Hic autem gentilitatis error omnes provincias occupavit, ut ad capita fontium 
lucosque amoenissimos victimas immolarent, et omnis pravae superstitionis 
religio servaretur. Thopheth lingua Hebraea interpretatur latitudo: scriptumque 
fertur in libro Josue filii Nun, de hoc loco qui 300 est in valle filii 
Ennom, et Hebraice dicitur ge Ennom. Ge quippe φάραγγα, hoc est, vallem; 
et Ennom vel hominis nomen, vel gratiam sonat. Traduntque Hebraei ex hoc 
loco appellatam Gehennam, quod scilicet omnis populus Judaeorum ibi perierit, 
offendens Deum. In quo loco etiam filios suos in igne idolis consecrarint, 
sive holocaustum obtulerint, quod non praeceperit eis, nec ulla legis jusserit
sanctione[53]. Tyrus et Sidon in Phoenicis littore principes civitates 
. . . quarum Carthago colonia[54]. Vallis, seu Torrens spinarum, est locus 
juxta Liviadem trans mare Mortuum, sexto ab ea distans milliario, ubi quondam 
cum Madianitis fornicatus est Israel[55].
______________________________________________________________________