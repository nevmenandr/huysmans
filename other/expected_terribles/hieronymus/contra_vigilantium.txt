######################################################################
        IN SEQ. LIBRUM CONTRA VIGILANTIUM ADMONITIO.
Contra Vigilantium epistolam, biennio ante hunc libellum, datam Ripario 
Presbytero excudimus in secunda parte prioris tomi sub num. CIX, in qua 
cum haeretici hominis Commentarios nondum accepisset Hieronymus, praelusit 
quodammodo pugnae, suamque potius aperuit fidem, quam ejus expugnarit infidelitatem. 
Nunc quando ad ipsum librum devenimus, quo adversus insaniam hominis summo 
animi ardore velitatur, ut causae momenta perspecta habeas, quis ipse Vigilantius 
fuerit, quidque contra rectam fidem temere senserit, praenotandum est. 
Eum natione Gallum dicit Gennadius, Calagurritarum, sive ex Calagurris 
viculo prope Convenarum urbem, Hieronymus: unde intelligas ex inferiori 
illum fuisse Aquitania ad radices Pyrenaei. Homo erat, eodem Gennadio auctore, 
seductus humana laude et praesumens supra vires suas, lingua politus, non 
sensu Scripturarum exercitatus, sed si Hieronymum audis, imperitus et verbis 
et scientia, et sermone inconditus. Ex vitae instituto cauponam exercuerat, 
sive etiam tunc exercebat, cum novus Ecclesiarum magister audire voluit, 
et presbyter jussus est. Nam et hunc gradum est consecutus, et Ecclesiam, 
ut Gennadii verbis uti prosequar, Hispaniae Barcilonensis parochiae tenuit; 
quae cum esset sanctorum presbyterorum Riparii ac Desiderii paroeciis contermina, 
hi continuo dolebant, morbidi pastoris vicinia proprias de salute oves 
periclitari. Episcopus quoque, sub cujus ille ditione agebat, patrocinari, 
et acquiescere furori ejus visus est, quandoquidem admonitus, corripere 
furentem distulit, aut penitus praetermisit.
          2.
          Quae autem vesano ingenio commentus est nova dogmata, ad haec 
fere capita reducuntur. Negabat 1º esse martyres, aut eorum reliquias venerandas, 
sive ad eorum sepulcra in Ecclesiis vigilandum, aut alios, qui in Christianorum 
coetibus consueverant, honores illis esse deferendos. 2º Pejori adhuc vecordia 
aiebat, minime sanctorum precibus nos adjuvari, neque terrenis tangi necessitatibus 
coelites; unde et signa quae per illos interdum fierent, incredulis dumtaxat 
prodesse. 3º Nonnullas Ecclesiae caeremonias, atque illam in primis, cereos 
interdiu accendendi in Missa, sive ad Evangelium recitandum, paganae superstitionis 
ritum vocabat; nec Alleluia cantari volebat, nisi in Pascha. 4º Sensit 
suas sibi quemque retinere posse divitias, neque abdicationem a saeculi 
rebus usque adeo bonam esse, quinimmo monachorum paupertatem ac solitudinem 
desidiam ac turpem fugam appellabat. Quamobrem et eleemosynas, quae Hierosolymam 
mitti consueverant, improbabat, forte etiam aliquando prohibuit; nam si 
in egenorum usu essent opes distribuendae, non illas semel effundendas, 
sed paulatim erogandas asseverabat. 5º Denique effutivit, clericos minime 
omnium debere esse caelibes, tantoque odio habuit continentiam, quam haeresim 
appellabat, et pudicitiam, quam libidinis seminarium, ut episcopis etiam 
persuaserit, nemini credi debere castitatem, nullos caelibes ordinari posse: 
et nisi tumentes uteros viderent feminarum, maritos earum Christo ministerio 
arbitrarentur indignos.
          3.
          Hisce haeresum monstris per singulas partes respondet Hieronymus 
hoc libello, quem ut magis mireris, unius noctis lucubratione dictavit. 
Scriptum ipse testatur post ferme biennium ex quo epistolam supra laudatam 
ad Riparium de vigiliis et pernoctationibus in basilicis Martyrum dedit. 
Eam vero epistolam ad ann. 40
pertinere ostendimus, unde liber iste ad 406 sit deducendus. Id porro constat 
ex illa, quam in fine causatur, subita Sisinnii fratris in Aegyptum festinatione; 
hic siquidem ille Sisinnius est, qui uno tempore et hunc librum Ripario 
ac Desiderio deferendum, et Commentarios in Zachariam Exuperio Tolosano 
reddendos, a S. Doctore accepit, quos ipse in Praefatione anno 406, qui 
sexti consulatus Arcadii Augusti, et Anicii Probi fastis nomen imposuit, 
a se testatur elucubratos. Quin etiam ad ejus anni finem usque differendum 
constabit ex alia epistola, in nostra recensione 129, ad Minervium et Alexandrum, 
in qua Sisinnius, qui ultimo jam autumni tempore Bethleem pervenerat, quasi 
moraturus ibi, usque ad diem Epiphaniorum, dicitur haud multo post, subito 
supervenisse asserens se illico profecturum.
        S. EUSEBII HIERONYMI, STRIDONENSIS PRESBYTERI, CONTRA VIGILANTIUM 
LIBER UNUS.
______________________________________________________________________
387 1. Joviniani damnatio et mors. Errores Vigilantii et blasphemiae. --Multa 
in orbe monstra generata sunt. Centauros, et sirenas, ululas, et onocrotalos 
in Isaia[1]legimus. Job Leviathan et Behemoth mystico sermone describit[2]. 
Cerberum et Stymphalidas, aprumque Erimanthium, et leonem Nemaeum, chimaeram 
atque hydram multorum capitum narrant fabulae poetarum. Cacum [ Al. descripsit] 
describit Virgilius.[3]. Triformem Geryonem Hispaniae prodiderunt. Sola 
Gallia monstra non habuit, sed viris semper fortibus, et eloquentissimis 
abundavit. Exortus est subito Vigilantius, seu verius Dormitantius, qui 
immundo spiritu pugnet contra Christi spiritum, et Martyrum neget sepulcra 
veneranda; damnandas [ Al.
______________________________________________________________________
dicit] dicat esse vigilias: numquam nisi in Pascha Alleluia cantandum: 
continentiam, haeresim; pudicitiam, libidinis seminarium. Et quomodo Euphorbus 
in Pythagora renatus esse perhibetur, sic in isto Joviniani mens prava 
surrexit: ut et in illo, et in
hoc diaboli respondere cogamur insidiis. Cui jure [ Al. dicetur] dicitur: 
Semen pessimum, para filios tuos occisioni peccatis patris tui[4]. Ille 
Romanae Ecclesiae auctoritate damnatus, inter phasides aves et carnes suillas 
non tam emisit spiritum, quam eructavit. Iste caupo Calagurritanus, et 
in perversum propter nomen viculi mutus Quintilianus, miscet aquam 388 
vino: et de artificio pristino, suae venena perfidiae Catholicae fidei 
sociare conatur, impugnare virginitatem, odisse pudicitiam, in convivio 
saecularium contra sanctorum jejunia proclamare: dum inter phialas philosophatur, 
et ad placentas liguriens, psalmorum modulatione mulcetur: ut tantum inter 
epulas, David et Idithun, et Asaph et filiorum Chore cantica audire dignetur.
______________________________________________________________________
Haec dolentis magis effudi animo quam ridentis, dum me cohibere non possum, 
et injuriam apostolorum ac martyrum surda nequeo aure transire.
          2.
          Caelibatus Clericorum. --Proh nefas! episcopos sui sceleris dicitur 
habere consortes: si tamen episcopi
nominandi sunt, qui non ordinant diaconos, nisi prius uxores duxerint: 
nulli caelibi credentes pudicitiam, immo ostendentes quam sancte vivant, 
qui male de omnibus suspicantur: et nisi praegnantes uxores viderint clericorum, 
infantesque de ulnis matrum vagientes, Christi sacramenta non tribuant. 
Quid facient Orientis Ecclesiae? quid Aegypti et Sedis Apostolicae, quae 
aut virgines Clericos accipiunt, aut continentes: aut si uxores habuerint, 
mariti esse desistunt? Hoc docuit Dormitantius, libidini frena permittens, 
et naturalem carnis ardorem, qui in adolescentia plerumque fervescit, suis 
[ Al. hortationibus] hortatibus duplicans; immo 389 extinguens coitu feminarum: 
ut nihil sit quo distemus a porcis, quo differamus a brutis animantibus, 
quo ab equis, de quibus scriptum
est: Equi insanientes in feminas facti sunt mihi: unusquisque in uxorem 
proximi sui hinniebat.[5]. Hoc est quod loquitur per David Spiritus sanctus: 
Nolite fieri sicut equus et mulus, quibus non est intellectus[6]. Et rursum 
de Dormitantio et sociis ejus: In chamo et freno maxillas eorum constringe, 
qui non approximant ad te.
          3.
          Riparius, Desiderius et Sisinnius. Imperitia Vigilantii. --Sed 
jam tempus est, ut ipsius verba ponentes ad singula respondere nitamur. 
Fieri enim potest, ut rursum malignus interpres dicat fictam a me materiam, 
cui rhetorica declamatione respondeam: sicut illam quam scripsi ad Gallias, 
matris et filiae inter se discordantium. Auctores sunt hujus dictatiunculae 
meae sancti presbyteri Riparius et Desiderius, qui paroecias suas vicinia 
istius scribunt
______________________________________________________________________
esse maculatas, miseruntque libros per fratrem Sisinnium, quos inter crapulam 
stertens evomuit. Et asserunt repertos esse nonnullos, qui, faventes vitiis 
suis, illius blasphemiis acquiescant. Est quidem
imperitus, et verbis et scientia, et sermone inconditus; ne vera quidem 
potest defendere: sed propter homines saeculi et mulierculas oneratas peccatis, 
semper discentes et numquam ad scientiam veritatis pervenientes, una lucubratiuncula 
illius naeniis respondebo, ne sanctorum virorum qui ut haec facerem me 
deprecati sunt, videar litteras respuisse.
          4.
          Convenarum urbs et patria Vigilantii. Pompeiopolis fuit dicta. 
Verba Vigilantii. --Nimirum respondet generi suo, ut qui de latronum et 
Convenarum natus est semine (quos [ Consul Strab. lib. IV]. Cn. Pompeius 
edomita Hispania, et ad triumphum redire festinans, de Pyrenaei jugis deposuit, 
et in 390 unum oppidum congregavit: unde et Convenarum urbs nomen accepit) 
hucusque latrocinetur
contra Ecclesiam Dei, et de Vectonibus, Arrebacis, Celtiberisque descendens, 
incurset Galliarum Ecclesias, portetque nequaquam vexillum [ Al. Christi] 
crucis, sed insigne diaboli. Fecit hoc idem Pompeius, etiam in Orientis 
partibus: ut Cilicibus et Isauris piratis, latronibusque superatis: sui 
nominis inter Ciliciam et Isauriam conderet civitatem. Sed haec urbs hodie 
servat scita majorum, et nullus in ea ortus est Dormitantius. Galliae vernaculum 
hostem sustinent, et hominem moti capitis, atque Hippocratis vinculis alligandum, 
sedentem cernunt in Ecclesia: et inter caetera verba blasphemiae, ista 
quoque dicentem: « Quid necesse est, te tanto honore, non solum honorare; 
sed etiam adorare illud nescio quid, quod in modico vasculo transferendo 
colis? » Et rursum in eodem libro:
« Quid pulverem linteamine circumdatum, adorando oscularis? Et in consequentibus: 
Prope ritum gentilium videmus sub praetextu religionis introductum in Ecclesiis, 
sole adhuc fulgente, moles cereorum
accendi, et ubicumque pulvisculum nescio quod, in modico vasculo pretioso 
linteamine circumdatum osculantes adorant. Magnum honorem praebent hujusmodi 
homines beatissimis martyribus, quos putant de vilissimis cereolis illustrandos; 
quos Agnus, qui est in medio throni cum omni fulgore majestatis suae, illustrat. 
»
          5.
          Reliquiae Apostolorum, et Samuelis. --Quis enim, o insanum caput, 
aliquando martyres adoravit? quis hominem putavit Deum? nonne Paulus et 
Barnabas[7]cum a Lycaonibus Jupiter et Mercurius 391 putarentur, et eis 
vellent hostias immolare, sciderunt vestimenta sua, et se homines esse 
dixerunt? Non quod meliores non essent olim mortuis hominibus Jove atque 
Mercurio: sed quod
______________________________________________________________________
sub gentilitatis errore, honor eis Deo debitus deferretur. Quod et de Petro 
legimus, qui Cornelium se adorare cupientem manu sublevavit, et dixit: 
Surge: nam et ego homo sum.[8]. Et audes dicere: « Illud nescio quid quod 
in modico vasculo transferendo colis? » Quid est illud, nescio quid, scire 
desidero. « Expone manifestius, ut tota libertate blasphemes, pulvisculum 
nescio quod [ Ms., B. inquit in, etc.] in modico vasculo pretioso linteamine 
circumdatum. » Dolet martyrum reliquias pretioso operiri velamine: et non 
vel pannis, vel cilicio colligari, vel projici in sterquilinium; ut solus 
Vigilantius ebrius et dormiens adoretur. Ergo sacrilegi sumus, quando Apostolorum 
basilicas ingredimur? Sacrilegus fuit Constantius Imperator I,
______________________________________________________________________
qui sanctas reliquias Andreae, Lucae, et Timothei transtulit Constantinopolim, 
apud quas daemones rugiunt, et inhabitatores Vigilantii illorum se sentire 
praesentiam confitentur? Sacrilegus dicendus est, et nunc Augustus Arcadius, 
qui ossa beati Samuelis longo post tempore de Judaea transtulit in Thraciam? 
Omnes episcopi non solum sacrilegi; sed et fatui judicandi, qui rem vilissimam 
et cineres dissolutos in serico et vase aureo portaverunt? Stulti omnium 
Ecclesiarum populi, qui occurerrunt sanctis reliquiis: et tanta laetitia, 
quasi praesentem, viventemque prophetam cernerent, susceperunt: unde Palaestina 
usque Chalcedonem jungerentur populorum examina: et in Christi laudes una 
voce resonarent? Videlicet adorabant Samuelem, et non
Christum, cujus Samuel et levita et prophetes fuit. Mortuum suspicaris, 
et idcirco blasphemas. Lege Evangelium: Deus Abraham, Deus Isaac, Deus 
Jacob: non est Deus mortuorum, sed vivorum[9].
______________________________________________________________________
Si ergo vivunt, honesto juxta te carcere non clauduntur.
          6.
          Sententia Haereticorum hujus temporis. Non sunt legendi libri 
apocryphi. Basilidis portenta verborum. --Ais enim vel in sinu Abrahae, 
vel in 392 loco refrigerii, vel subter aram Dei, animas apostolorum et 
Martyrum consedisse, nec posse de suis tumulis, et ubi voluerint adesse 
praesentes. Senatoriae videlicet dignitatis sunt; et non inter homicidas 
teterrimo carcere, sed in libera honestaque custodia in fortunatorum insulis 
et in campis Elysiis recluduntur. Tu Deo leges pones? Tu apostolis vincula 
injicies; ut usque ad diem judicii teneantur custodia, nec sint cum Domino 
suo, de quibus scriptum est: Sequuntur Agnum, quocumque vadit[10].
______________________________________________________________________
Si Agnus ubique, ergo et hi qui cum Agno sunt, ubique esse credendi sunt. 
Et cum diabolus et daemones toto vagentur in orbe, et celeritate nimia 
ubique praesentes sint, martyres post effusionem sanguinis sui [ Mss. ara] 
arca operientur inclusi, et inde exire non poterunt? Dicis in libello tuo, 
quod dum vivimus, mutuo pro nobis orare possumus; postquam autem mortui 
fuerimus, nullius sit pro alio exaudienda oratio: praesertim cum martyres 
ultionem sui sanguinis obsecrantes, impetrare non quiverint[11]. Si apostoli 
et martyres adhuc in corpore constituti possunt orare pro caeteris, quando 
pro se adhuc debent esse solliciti: quanto magis post coronas, victorias 
et triumphos? Unus homo Moyses, sexcentis millibus armatorum
______________________________________________________________________
impetrat a Deo veniam[12]: et Stephanus imitator Domini sui, et primus 
martyr in Christo, pro persecutoribus veniam deprecatur; et postquam cum 
Christo esse coeperint, minus valebunt? Paulus apostolus ducentas septuaginta 
sex sibi dicit in navi animas condonatas, et postquam resolutus esse coeperit 
cum Christo, tunc ora clausurus est[13]: et pro his qui in toto orbe ad 
suum Evangelium crediderunt, mutire non poterit? Meliorque erit Vigilantius 
canis vivens, quam ille leo mortuus[14]? Recte hoc de Ecclesiaste proponerem, 
si Paulum in spiritu mortuum confiterer. Denique sancti non appellantur 
mortui, sed dormientes. Unde et Lazarus qui resurrecturus erat, dormisse 
perhibetur[15]. Et Apostolus vetat
______________________________________________________________________
Thessalonicenses[16]de dormientibus 393 contristari. Tu vigilans dormis, 
et dormiens scribis: et proponis mihi librum apocryphum, qui sub nomine 
Esdrae a te et similibus tui legitur: ubi scriptum
______________________________________________________________________
est, quod post mortem nullus pro aliis audeat deprecari: quem ego librum 
numquam legi. Quid enim necesse est in manus sumere, quod Ecclesia non 
recipit? Nisi forte Balsamum mihi, et Barbelum, et Thesaurum Manichaei, 
et ridiculum nomen Leusiborae proferas: et quia ad radices Pyrenaei habitas, 
vicinusque es Iberiae, Basilidis antiquissimi haeretici et imperitae scientiae, 
incredibilia portenta prosequeris, et proponis quod totius orbis auctoritate 
damnatur. Nam in Commentariolo tuo quasi pro te faciens de Salomone sumis 
testimonium, quod Salomon omnino non scripsit: ut qui habes alterum Esdram, 
habeas et Salomonem alterum: et si tibi placuerit, legito fictas revelationes 
omnium patriarcharum et prophetarum: et cum illas didiceris,
inter mulierum textrinas cantato, immo legendas propone in tabernis tuis: 
ut facilius per has naenias vulgus indoctum provoces ad bibendum.
          7.
          Cerei in templis, quare accensi? Christiani renascimur. Luminaria 
ad Evangelium accendantur quare? --Cereos autem non clara luce accendimus, 
sicut frustra calumniaris: sed ut noctis tenebras hoc solatio temperemus; 
et vigilemus ad lumen, ne caeci tecum dormiamus in tenebris. Quod si aliqui 
per imperitiam, et simplicitatem saecularium hominum, vel certe religiosarum 
feminarum, de quibus vere possumus dicere: Confiteor, zelum Dei habent, 
sed non secundum scientiam[17], hoc pro honore Martyrum faciunt, quid inde 
perdis? Causabantur quondam et apostoli, quod periret unguentum; sed
______________________________________________________________________
Domini voce correpti sunt[18]. Neque enim Christus indigebat unguento, 
nec martyres lumine cereorum: et tamen illa mulier in honore 394 Christi 
hoc fecit, devotioque mentis ejus recipitur. Et quicumque accendunt cereos, 
secundum fidem suam habent mercedem, dicente Apostolo: Unusquisque in suo 
sensu abundet[19]. Idololatras appellas hujusmodi homines? Non diffiteor,
______________________________________________________________________
omnes nos qui in Christo credimus de idololatriae errore venisse. Non enim 
nascimur, sed renascimur christiani. Et quia quondam colebamus idola, nunc 
Deum colere non debemus; ne simili eum videamur cum idolis honore venerari? 
Illud fiebat idolis, et idcirco detestandum est: hoc fit martyribus, et 
idcirco recipiendum est. Nam et absque martyrum reliquiis per totas Orientis 
Ecclesias, quando legendum est Evangelium, accenduntur luminaria, jam sole 
rutilante: non utique ad fugandas tenebras: sed ad signum laetitiae demonstrandum. 
Unde et virgines illae evangelicae semper habent accensas lampades suas[20]. 
Et ad apostolos dicitur: Sint lumbi vestri praecincti, et lucernae ardentes 
in manibus vestris[21]. Et de Joanne Baptista:
______________________________________________________________________
Ille erat lucerna ardens et lucens[22]: ut sub typo luminis corporalis 
illa lux ostendatur, de qua in Psalterio legimus: Lucerna pedibus meis 
verbum tuum, Domine, et lumen semitis meis[23].
          8.
          Romanus Episcopus super corpora apostolorum offert sacrificia. 
Vigilantii stulta sententia vel objectio. Eunomius auctor haereseos contra 
reliquias. Montanus. Tertulliani Scorpiacus liber. Caina haeresis instaurata. 
--Male facit ergo Romanus episcopus, qui super mortuorum hominum Petri 
et Pauli, secundum nos ossa veneranda, secundum te vilem pulvisculum, offert 
Domino sacrificia, et tumulos eorum Christi arbitratur altaria? Et non 
solum unius urbis, sed totius orbis errant episcopi, qui cauponem Vigilantium
______________________________________________________________________
contemnentes, ingrediuntur basilicas mortuorum, in quibus pulvis vilissimus 
et favilla, nescio quae, jacet linteamine convoluta: ut polluta omnia polluat: 
et quasi sepulcra pharisaica foris dealbata sint cum intus immundo cinere, 
395 juxta te, immunda omnia oleant atque sordeant. Et post haec de barathro 
pectoris sui coenosam spurcitiam evomens, aut dicere: « Ergo cineres suos 
amant animae martyrum,
et circumvolant eos, semperque praesentes sunt; ne forte si aliquis precator 
[ Al. peccator] advenerit, absentes audire non possint? » O portentum in 
terras ultimas deportandum! Rides de reliquiis martyrum, et cum auctore 
hujus haereseos Eunomio, Ecclesiis Christi calumniam struis: nec tali societate 
terreris, ut eadem contra nos loquaris, quae ille contra Ecclesiam loquitur? 
Omnes enim sectatores ejus basilicas apostolorum et martyrum non ingrediuntur, 
ut scilicet mortuum adorent Eunomium, cujus libros majoris auctoritatis 
arbitrantur, quam Evangelia; et in ipso credunt esse lumen veritatis: sicut 
aliae haereses paracletum in Montanum venisse contendunt, et Manichaeum 
ipsum dicunt esse paracletum. Scribit adversum haeresim tuam, quae olim 
erupit
adversum Ecclesiam (ne et in hoc quasi repertor novi sceleris glorieris) 
Tertullianus vir eruditissimus insigne volumen, quod Scorpiacum vocat rectissimo 
nomine: quia arcuato vulnere in Ecclesiae corpus venena diffundit, quae 
olim appellabatur Caina haeresis: et multo tempore dormiens vel sepulta, 
nunc a Dormitantio suscitata est. Miror, quod non dicas, nequaquam perpetranda 
martyria, Deum enim qui sanguinem hircorum taurorumque non quaerat, multo 
magis hominum non requirere. Quod cum dixeris; immo et si non dixeris, 
ita haberis quasi dixeris. Qui enim reliquias martyrum asseris esse calcandas, 
prohibes sanguinem fundi, qui nullo honore dignus est.
          9.
          Vigiliae et pernoctationes in basilicis. Paucorum culpa non praejudicat 
religioni. Quod semel fecisse bonum
est, non potest esse malum si frequenter fiat. --De vigiliis et pernoctationibus 
in basilicis martyrum saepe celebrandis, in altera Epistola, quam ante 
hoc ferme biennium sancto Ripario presbytero scripseram, respondi breviter. 
Quod si ideo eas aestimas respuendas, ne saepe videamur Pascha celebrare, 
et non solemnes post annum exercere vigilias: ergo et die dominico non 
sunt Christo offerenda sacrificia, ne resurrectionis Domini crebro Pascha 
celebremus: et incipiamus non unum Pascha habere, sed plurima. Error 396 
autem et culpa juvenum vilissimarumque mulierum, qui per noctem saepe deprehenditur, 
non est religiosis hominibus imputandus: quia et in vigiliis Paschae tale 
quid fieri plerumque convincitur, et tamen paucorum culpa non praejudicat
religioni; qui et absque vigiliis possunt errare vel in suis, vel in alienis 
domibus. Apostolorum fidem Judae proditio non destruxit. Et nostras ergo 
vigilias malae aliorum vigiliae non destruent: quin
potius pudicitiae vigilare cogantur, qui libidini dormiunt. Quod enim semel 
fecisse bonum est, non potest malum esse, si frequentius fiat: aut si aliqua 
culpa vitanda est, non ex eo quod saepe, sed ex eo quod fit aliquando culpabile 
est. Non vigilemus itaque diebus Paschae, ne exspectata diu adulterorum 
desideria compleantur; ne occasionem peccandi uxor inveniat, ne maritali 
non possit recludi clave. Ardentius appetitur quidquid est rarius.
          10.
          Vigilantii argumenta contra miracula. --Non possum universa percurrere, 
quae sanctorum presbyterorum litterae comprehendunt, de libellis illius 
aliqua proferam. Argumentatur contra signa atque virtutes, quae in basilicis 
martyrum fiunt, et dicit eas incredulis prodesse, non credentibus, quasi 
nunc
hoc quaeratur, quibus fiant, et non, qua virtute fiant. Esto signa sint 
infidelium, qui quoniam sermoni, et doctrinae credere noluerunt, signis 
adducantur ad fidem, et Dominus incredulis signa faciebat, et tamen non 
idcirco Domini suggillanda sunt signa, quia illi infideles erant, sed majori 
admirationi erant [ Al. erant], quia tantae fuere potentiae, ut etiam mentes 
durissimas edomarent, et ad fidem cogerent. Itaque nolo mihi dicas, signa 
infidelium sunt; sed responde quomodo in vilissimo pulvere, et favilla, 
nescio qua, tanta signorum virtutumque praesentia. Sentio, sentio, infelicissime 
mortalium, quid doleas, quid timeas. Spiritus iste immundus qui haec te 
cogit scribere, saepe hoc vilissimo tortus est pulvere, immo hodieque torquetur, 
et qui in te plagas dissimulat,
in caeteris confitetur. Nisi forte in morem gentilium impiorumque, Porphyrii 
et Eunomii, has praestigias daemonum esse confingas, 397 et non vere clamare 
daemones; sed sua simulare tormenta. Do consilium, ingredere basilicas 
martyrum, et aliquando purgaberis: invenies ibi multos socios tuos, et 
nequaquam cereis martyrum, qui tibi displicent, sed flammis invisibilibus 
combureris, et tunc fateberis, quod nunc negas, et tuum nomen, qui in Vigilantio 
loqueris, libere proclamabis, te esse aut Mercurium propter nummorum cupiditatem, 
aut Nocturnum [ Al. Nocturninum], juxta Plauti Amphitryonem, quo dormiente, 
in Alemenae adulterio, duas noctes Jupiter copulavit, ut magnae fortitudinis 
Hercules nasceretur; aut certe Liberum patrem pro ebrietate et
cantharo ex humeris dependente, et semper rubente facie, et spumantibus 
labiis, effrenatisque conviciis.
          11.
          De Vigilantio historia. --Unde et in hac provincia
cum subitus terrae motus, noctis medio omnes de somno excitasset; tu prudentissimus, 
et sapientissimus mortalium nudus orabas, et referebas nobis Adam et Evam 
de paradiso: et illi quidem apertis oculis erubuerunt, nudos se esse cernentes, 
et verenda texerunt arborum foliis: tu et tunica et fide nudus, subitoque 
timore perterritus, et aliquid habens nocturnae crapulae, sanctorum oculis 
obscenam partem corporis ingerebas, ut tuam indicares prudentiam. Tales 
habet adversarios Ecclesia: hi duces contra martyrum sanguinem dimicant: 
hujuscemodi oratores contra apostolos pertonant, immo tam rabidi canes 
contra Christi latrant discipulos.
          12.
          Timebat interdum Hieronymus basilicas intrare martyrum. --Confiteor 
timorem meum, ne forsitan
de superstitione descendat. Quando iratus fuero, et aliquid mali in meo 
animo cogitavero: et me nocturnum phantasma deluserit, basilicas martyrum 
intrare non audeo: ita totus et corpore et animo contremisco. Rideas forsitan, 
et muliercularum deliramenta subsaunes. Non erubesco earum fidem, quae 
primae viderunt Dominum resurgentem, quae mittuntur ad apostolos, quae 
in matre Domini Salvatoris, sanctis apostolis commendantur. Tu ructato 
cum saeculi hominibus, ego jejunabo cum feminis, immo cum religiosis viris, 
qui pudicitiam 398 vultu praeferunt, et pallida jugi continentia ora portantes, 
Christi ostendunt verecundiam.
          13.
          Vigilantius quid prohibebat? Collectae in die dominico. Consuetudo 
eleemosynarum apud Hebraeos et
Christianos. --Videris mihi dolere et aliud, ne si inoleverit apud Gallos 
continentia et sobrietas atque jejunium, tabernae tuae lucra non habeant, 
et vigilias diaboli ac temulenta convivia, tota nocte exercere non possis. 
Praeterea iisdem ad me relatum est Epistolis, quod contra auctoritatem 
apostoli Pauli, immo Petri, Joannis et Jacobi, qui dextras dederunt Paulo 
et Barnabae communicationis, et praeceperunt eis, ut pauperum memores essent, 
tu prohibeas Hierosolymam in usus sanctorum aliqua sumptuum solatia dirigi. 
Videlicet si ad haec respondero, statim latrabis, meam me causam agere, 
qui tanta cunctos largitate donasti, ut nisi venisses Hierosolymam, et 
tuas vel patronorum tuorum pecunias effudisses, omnes periclitaremur fame. 
Ego hoc loquor, quod beatus apostolus
Paulus in cunctis pene Epistolis suis loquitur, et praecipit Ecclesiis 
Gentium per unam sabbati, hoc est, die dominico omnes conferre debere, 
quae Hierosolymam in sanctorum solatia dirigantur, et vel per discipulos 
suos, vel per quos ipsi probaverint: et si dignum fuerit, ipse aut dirigat, 
aut perferat quod
collectum est. In Actibus quoque Apostolorum loquens ad Felicem praesidem: 
Post annos, ait, plures, eleemosynas facturus in gentem meam, veni Hierosolymam, 
et oblationes et vota in quibus invenerunt me purificatum in templo[24]. 
Numquid in alia parte terrarum, et in Ecclesiis, quas nascentes fide sua 
erudiebat, quae ab aliis acceperat, dividere non poterat? Sed sanctorum 
locorum pauperibus dare cupiebat, qui suas pro Christo facultatulas relinquentes, 
ad Domini servitutem tota mente conversi sunt. Longum est nunc si de cunctis 
epistolis ejus omnia testimonia revolvere voluero, in quibus hoc agit, 
et tota mente festinat, ut Hierosolymam et ad sancta loca credentibus pecuniae 
dirigantur: non in avaritiam, sed in refrigerium, non ad divitias congregandas,
______________________________________________________________________
sed ad imbecillitatem corpusculi sustentandam, et frigus atque inediam 
399 declinandam. Hac in Judaea usque hodie perseverante consuetudine, non 
solum apud nos, sed et apud Hebraeos, ut qui in lege Domini meditantur 
die ac nocte, et patrem non habent in terra, nisi solum Deum, synagogarum 
et totius orbis foveantur ministeriis[25]; ex aequalitate dumtaxat non 
ut aliis refrigerium, et aliis sit tribulatio: sed ut aliorum abundantia, 
aliorum sustentet inopiam[26].
          14.
          Eleemosynae quibus potissimum faciendae. Mali pauperes. --Respondebis, 
hoc unumquemque posse in patria sua facere: nec pauperes defuturos, qui 
Ecclesiae opibus sustentandi sint. Nec nos negamus cunctis pauperibus etiam 
Judaeis et Samaritanis, si
______________________________________________________________________
tanta sit largitas, stipes porrigendas. Sed Apostolus faciendam quidem 
docet ad omnes eleemosynam, sed maxime ad domesticos fidei[27]. De quibus 
et Salvator in Evangelio loquebatur: Facite vobis amicos de mammona iniquitatis 
[Al. iniquo], qui vos recipiant in aeterna tabernacula[28]. Numquid isti 
pauperes, inter quorum pannos et illuviem corporis, flagrans libido dominatur, 
possunt habere aeterna tabernacula, qui nec praesentia possident, nec futura? 
Non enim simpliciter pauperes, sed pauperes spiritu beati appellantur: 
de quibus scriptum est: Beatus qui intelligit super egenum et pauperem: 
in die mala liberabit eum Dominus[29]. In vulgi pauperibus sustentandis 
nequaquam intellectu, sed eleemosyna opus est. In
______________________________________________________________________
sanctis pauperibus beatitudo est intelligentiae, ut [ Al. ut et ei] ei 
tribuat, qui erubescit accipere: et cum acceperit, dolet: metens carnalia, 
et seminans spiritalia. Quod autem asserit eos melius facere, qui utuntur 
rebus suis, et paulatim fructus possessionum suarum pauperibus dividunt, 
quam illos qui possessionibus
venundatis, semel omnia largiuntur, non a me ei [ Al. eis], sed a Domino 
respondebitur: Si vis esse perfectus, vade, vende omnia quae habes, et 
da pauperibus: et veni sequere me. Ad eum loquitur, qui vult esse perfectus, 
qui cum apostolis patrem, naviculam et recte dimittit. Iste quem tu laudas, 
secundus aut [ Al. et] tertius gradus est, quem et nos recipimus, dummodo 
sciamus prima secundis et tertiis praeferenda.
          15.
          Vita ac conditio veri monachi. Vitandi monacho aspectus mulierum. 
--Nec a suo studio monachi deterrendi 400 sunt a te lingua viperea et morsu 
saevissimo de quibus argumentaris, et dicis: Si omnes se clauserint, et 
fuerint in solitudine, quis celebrabit Ecclesias? quis saeculares homines 
lucrifaciet? quis peccantes ad virtutes poterit cohortari? Hoc enim
modo si omnes tecum fatui sint, sapiens quis esse poterit? Et virginitas 
non erit approbanda. Si enim omnes virgines fuerint, nuptiae non erunt: 
interibit humanum genus: infantes in cunis non vagient; obstetrices absque 
mercedibus mendicabunt: et gravissimo frigore solus [ Al. solutus] atque 
contractus Dormitantius vigilabit in lectulo. Rara est virtus nec a pluribus 
appetitur. Atque utinam hoc omnes essent, quod pauci sunt, de quibus dicitur: 
Multi vocati, pauci electi[30], vacui essent carceres. Monachus autem non 
doctoris habet, sed plangentis officium: qui vel se, vel mundum lugeat, 
et Domini pavidus praestoletur adventum: qui sciens imbecillitatem suam, 
et vas fragile quod portat, timet offendere, ne impingat, et corruat atque 
frangatur.
______________________________________________________________________
Unde et mulierum, maximeque adolescentularum vitat aspectum, et in tantum 
castigator sui est, ut etiam quae tuta sunt pertimescat.
          16.
          Fugienda vitia, et vitiorum occasiones. Certa non sunt dimittenda, 
et incerta sectanda. --Cur, inquies, pergis ad eremum? videlicet ut te 
non audiam, non videam: ut tuo furore non movear; ut tua bella non patiar: 
ne me capiat oculus meretricis;
ne forma pulcherrima ad illicitos ducat amplexus. Respondebis: hoc non 
est pugnare, sed fugere. Sta in acie, adversariis armatus obsiste: ut postquam 
viceris, coroneris. Fateor imbecillitatem meam. Nolo spe pugnare victoriae, 
ne perdam aliquando victoriam. Si fugero, gladium devitavi [ Al. dimittam]: 
si stetero, aut vincendum mihi est, aut cadendum. Quid autem necesse est 
certa dimittere, et incerta sectari? Aut scuto, aut pedibus mors vitanda 
est. Tu qui pugnas, et superari potes, et vincere. Ego cum fugero, non 
vinco in eo quod fugio: sed ideo fugio, ne vincar. Nulla securitas est 
vicino serpente dormire. Potest fieri, ut me non mordeat, tamen potest 
fieri ut aliquando me mordeat. 401 Matres vocamus sorores et filias, et 
non erubescimus vitiis
nostris nomina pietatis obtendere. Quid facit monachus in cellulis feminarum? 
quid sibi volunt sola et privata colloquia, et arbitros fugientes oculi? 
Sanctus amor impatientiam non habet. Quod de libidine diximus, referamus 
ad avaritiam, et ad omnia vitia quae vitantur solitudine. Et idcirco urbium 
frequentias declinamus, ne facere compellamur, quae nos non tam natura 
cogit facere, quam voluntas.
          17.
          Aperta blasphemia indignationem flagitat. --Haec, ut dixi, sanctorum 
presbyterorum rogatu, unius noctis lucubratione dictavi, festinante admodum 
402 fratre Sisinnio, et propter Sanctorum refrigeria ad Aegyptum ire properante: 
alioquin et ipsa materia apertam habuit blasphemiam, quae indignationem 
magis scribentis, quam testimoniorum
multitudinem flagitaret. Quod si Dormitantius in mea rursus maledicta vigilaverit, 
et eodem ore blasphemo, quo apostolos et martyres lacerat, de me quoque 
putaverit detrahendum, nequaquam illi brevi lucubratiuncula, sed tota nocte 
vigilabo, et sociis illius immo discipulis vel magistris, qui nisi tumentes 
uteros viderint feminarum, maritos earum Christi ministerio arbitrantur 
indignos.