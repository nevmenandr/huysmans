######################################################################
        Notitia historica
S. HIERONYMUS, lib. de Viris Illustribus, cap. LXVI, p. 148.
Cornelius, Romanae urbis Episcopus, ad quem
octo Cypriani exstant Epistolae. Scripsit epistolam ad Fabium, Antiochenae 
ecclesiae episcopum, de
synodo Romana, Italica, Africana: et aliam de Novatiano, et de his qui 
lapsi sunt, tertiam de gestis synodi, quartam ad eumdem Fabium valde prolixam, 
et Novatianae haereseos causas et anathema
continentem. Rexit Ecclesiam annis duobus sub Gallo et Volusiano; cui ob 
Christum martyrio coronato successit Lucius.