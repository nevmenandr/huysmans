######################################################################

 	


        ARGUMENTUM.

-----------------------------------------------------------
Scripti hujus occasionem ita paucis exponit ipse Cyprianus sub finem Epist. 
ad Jubaianum: « Servatur a nobis patienter et leniter charitas animi, collegii 
honor, dilectionis vinculum, concordia sacerdotii. Propter hoc etiam nunc 
libellum de Bono Patientiae, quantum valuit nostra mediocritas, permittente 
Domino et inspirante, conscripsimus, quem ad te, pro mutua dilectione, 
transmisimus. » Postquam itaque initio, patientiam veram a falsa philosophorum 
distinxit, a patientia Dei, Christi ac justorum omnium, patientiam christianam 
commendat. Deinde non utilem modo, sed et necessariam illam esse, tum Scripturis, 
tum rationibus probat, exemplis item Job et Tobiae; et ut ex opposito sibi 
vitio magis patientiae bonum elucescat,
-----------------------------------------------------------
impatientiae quantum malum sit prosequitur.
-----------------------------------------------------------
Postremo vindictae cupiditatem vituperat, docetque Deo, juxta Scripturas, 
permittendam potius, quam nobis arrogandam ultionem. Si quo alio autem 
in libro hoc certe, Tertullianum imitatur, librum nempe ejus de Patientia. 

      

        I.
        DE patientia locuturus, fratres dilectissimi, et utilitates ejus 
et commoda praedicaturus, unde potius incipiam quam quod nunc quoque ad 
audientiam vestram patientiam video esse necessariam, ut nec hoc ipsum 
quod auditis et discitis, sine patientia facere possitis. Tunc enim demum 
sermo et ratio salutaris efficaciter discitur, si patienter quod dicitur 
audiatur. Nec invenio, fratres dilectissimi, inter caeteras coelestis disciplinae 
vias quibus ad consequenda
-----------------------------------------------------------
divinitus praemia spei ac fidei nostrae secta dirigitur,
-----------------------------------------------------------
quid magis sit vel utilius ad vitam vel majus ad gloriam, quam ut qui praeceptis 
dominicis obsequio timoris ac devotionis innitimur, patientiam maxime tota 
observatione tueamur.
      

        II.
        Hanc se sectari philosophi quoque profitentur. Sed tam illic patientia 
falsa est, quam et falsa sapientia est. Unde enim vel sapiens esse vel 
patiens possit qui nec sapientiam nec patientiam Dei novit? quando ipse 
de his qui sibi sapere in mundo videntur moneat et dicat: Perdam sapientiam 
sapientium, et prudentiam prudentium reprobabo. Item beatus apostolus 
Paulus, plenus Spiritu sancto et vocandis formandisque Gentibus missus, 
contestetur et instruat dicens: Videte ne quis vos depraedetur per philosophiam 
et inanem fallaciam, secundum
-----------------------------------------------------------
traditionem hominum, secundum elementa mundi, et non secundum Christum, 
quia in ipso habitat omnis plenitudo divinitatis. Et alio loco: Nemo 
se, inquit, decipiat. Si quis se putat sapientem esse in vobis, mundo huic 
stultus fiat, ut fiat sapiens. Sapientia enim mundi hujus stultitia est 
apud Deum. Scriptum est enim: Reprehendam sapientes in astutia ipsorum. 
Et iterum: Cognovit Dominus cogitationes sapientium, quia sunt stultae. 
Quare, si sapientia illic vera non est, esse non potest et vera patientia. 
Nam si sapiens ille est qui est humilis et mitis, philosophos autem nec 
humiles videmus esse nec mites, sed sibi multum placentes, et hoc ipso 
quod sibi placeant Deo displicentes, apparet illic veram non esse patientiam 
ubi sit insolens affectatae
-20)

-----------------------------------------------------------
libertatis audacia et exerti ac seminudi pectoris inverecunda jactantia.
      

        III.
        Nos autem, fratres dilectissimi, qui philosophi non verbis sed 
factis sumus, nec vestitu sapientiam, sed veritate praeferimus, qui virtutum 
conscientiam magis quam jactantiam novimus, qui non loquimur magna sed 
vivimus, quasi servi et cultores Dei, patientiam quam magisteriis coelestibus 
discimus obsequiis spiritalibus praebeamus. Est enim nobis cum
-----------------------------------------------------------
Deo virtus ista communis. Inde patientia incipit, inde claritas ejus et 
dignitas caput sumit. Origo et magnitudo patientiae Deo auctore procedit. 
Diligenda res homini quae Deo chara est: bonum quod amat majestas divina 
commendat. Si dominus nobis et pater Deus est, sectemur patientiam domini 
pariter et patris: quia et servos oportet esse obsequentes, et filios non 
decet esse degeneres.
      

        IV.
        Qualis vero in Deo et quanta patientia, 248 quod, in contumeliam 
suae majestatis et honoris instituta ab hominibus profana templa et terrena 
figmenta et sacra sacrilega patientissime sustinens, super bonos et malos 
aequaliter facit diem nasci et lumen solis oboriri, et cum imbribus terras 
rigat, nemo a beneficiis ejus excluditur quominus justis similiter
-----------------------------------------------------------
et injustis indiscretas pluvias largiatur! Videmus inseparabili aequalitate 
patientiae nocentibus et innoxiis, religiosis et impiis, gratias agentibus 
et ingratis, Dei nutu tempora obsequi, elementa famulari, spirare ventos, 
fontes fluere, grandescere copias messium, fructus maturescere vinearum, 
exuberare pomis arbusta, nemora frondescere, prata florere. Et cum crebris 
immo continuis exacerbetur offensis Deus, indignationem suam temperat, 
et praestitutum semel retributionis diem patienter exspectat. Cumque habeat 
in potestate vindictam, mavult diu tenere patientiam, sustinens scilicet 
clementer et differens, ut, si fieri potest, multum malitia protracta aliquando 
mutetur, et homo in errorum et scelerum contagione volutatus vel sero ad 
Deum
-----------------------------------------------------------
convertatur, ipso monente et dicente: Nolo mortem morientis, quantum ut 
revertatur et vivat. 
Et iterum: Revertimini ad Dominum Deum vestrum, quoniam misericors et pius 
et patiens et multae miserationis, et qui sententiam flectat adversus malitias 
irrogatas (Joel II, 13). Quod item beatus apostolus Paulus commemorans 
et peccatorem ad poenitentiam revocans, proponit et dicit:
-----------------------------------------------------------
An numquid opulentiam bonitatis ejus et sustinentiam et patientiam contemnis, 
ignorans quoniam patientia et bonitas Dei ad poenitentiam te adducit? Tu 
autem, secundum duritiam tuam et cor impoenitens, thesaurizas tibi iram 
in die irae et revelationis justi judicii Dei, qui reddet unicuique secundum 
opera sua. Justum judicium Dei dixit esse, quia serum est, quia diu 
multumque differtur, ut homini ad vitam longa Dei patientia consulatur. 
Tunc repraesentatur poena impio et peccatori, quando jam non potest poenitentia 
prodesse peccati.
      

        V.
        Atque ut plenius intelligere possimus, fratres dilectissimi, quia 
patientia Dei res est, et quisquis lenis et patiens et mitis est, Dei Patris 
imitator est, cum in Evangelio suo Dominus praecepta in salutem
-6)

-----------------------------------------------------------
daret, et divina monita depromens ad perfectum discipulos erudiret, posuit 
et dixit: Audistis quia dictum est: Diliges proximum tuum, et odio habebis 
inimicum tuum. Ego autem dico vobis: Diligite inimicos vestros, et orate 
pro eis qui vos persequuntur, ut sitis filii Patris vestri qui in coelis 
est, qui solem suum oriri facit super bonos et malos, et pluit super justos 
et injustos. Si enim dilexeritis eos qui vos diligunt, quam mercedem habebitis? 
Nonne sic et publicani faciunt? Et si salutaveritis fratres vestros tantum? 
quid amplius facitis? Nonne et ethnici idipsum faciunt. Estote itaque vos 
perfecti? sicut Pater vester coelestis perfectus est. Sic perfectos 
dixit fieri Dei filios, sic consummari ostendit et docuit coelesti nativitate 
reparatos, si patientia Dei Patris maneat
-48)

-----------------------------------------------------------
in nobis, si similitudo divina, quam peccato Adam perdiderat, manifestetur 
et luceat in actibus nostris. Quae gloria est similem Deo fieri! qualis 
et quanta felicitas habere in virtutibus quod divinis laudibus possit aequari!
      

        VI.
        Nec hoc, fratres dilectissimi, Jesus Christus Deus et Dominus noster 
tantum verbis docuit, sed implevit et factis. Et quia ad hoc descendisse 
se dixerat
-----------------------------------------------------------
ut voluntatem Patris faceret, inter caetera mirabilia virtutum suarum quibus 
indicia divinae majestatis expressit, paternam quoque patientiam tolerantiae 
tenore servavit. Omnes denique actus 249 ejus ab ipso statim adventu patientia 
comite signantur, quod primum de illa sublimitate coelesti ad terrena descendens 
non aspernatur Dei Filius carnem hominis induere et, cum peccator ipse 
non esset, aliena peccata portare. Immortalitate interim posita, fieri 
se et mortalem patitur, ut innocens pro nocentium salute perimatur. Dominus 
baptizatur a servo; et, remissam peccatorum daturus, ipse non dedignatur 
lavacro regenerationis corpus abluere. Diebus quadraginta jejunat, per 
quem caeteri saginantur: esurit et famem sentit, ut qui in fame sermonis 
et gratiae
-----------------------------------------------------------
fuerant coelesti pane saturentur. Cum diabolo tentante congreditur, et 
inimicum tantum vicisse contentus, nihil ultra verba conatur. Discipulis 
non ut servis dominica potestate praefuit, sed benignus et mitis fraterna 
eos charitate dilexit. Dignatus est etiam pedes Apostolorum lavare, ut, 
dum circa servos talis est dominus, exemplo suo doceret qualis circa compares 
et aequales debeat esse conservus. Nec mirandum quod circa compares obaudientes 
talis extiterit qui Judam potuit usque ad extremum longa patientia sustinere, 
cibum cum inimico capere, hostem domesticum scire nec palam ostendere, 
traditoris osculum non recusare. In Judaeis vero tolerandis aequanimitas 
quanta et quanta patientia! incredulos ad fidem suadendo flectere, obsequio 
ingratos fovere,
-----------------------------------------------------------
contradicentibus respondere leniter, superbos sustinere clementer, humiliter 
persequentibus cedere, Prophetarum interfectores et adversum Deum semper 
rebelles usque ad crucis et passionis horam velle colligere.
      

        VII.
        Sub ipsa autem passione et cruce, priusquam ad crudelitatem necis 
et effusionem sanguinis veniretur, quae conviciorum probra patienter audita, 
quae
-----------------------------------------------------------
contumeliarum tolerata ludibria, ut insultantium sputamina exciperet, qui 
sputo suo caeci oculos paulo ante formasset; et in cujus nomine a servis 
nunc ejus diabolus cum angelis suis flagellatur, flagella ipse pateretur; 
coronaretur spinis qui martyres floribus coronat aeternis, palmis in faciem 
verberaretur qui palmas veras vincentibus tribuit, spoliaretur veste terrena 
qui indumento immortalitatis caeteros vestit, cibaretur felle qui cibum 
coelestem dedit, aceto potaretur qui salutare poculum propinavit! Ille 
innocens, ille justus, immo innocentia ipsa et ipsa justitia, inter facinorosos 
deputatur, et testimoniis falsis veritas premitur, judicatur judicaturus, 
et Dei Sermo ad victimam tacens ducitur. Et cum ad crucem Domini confundantur 
sidera, elementa turbentur,
-----------------------------------------------------------
contremiscat terra, nox diem claudat, sol, ne Judaeorum facinus aspicere 
cogatur, et radios et oculos suos subtrahat, ille non loquitur, nec movetur, 
nec majestatem suam sub ipsa saltem passione profitetur. Usque ad finem 
perseveranter ac jugiter tolerantur omnia, ut consummetur in Christo plena 
et perfecta patientia.
      

        VIII.
        Et post ista omnia, adhuc interfectores suos, si conversi ad eum 
venerint, suscipit; et patientia salutari ad conservandum benignus et patiens, 
Ecclesiam suam nemini claudit. Illos adversarios, illos blasphemos, illos 
nominis sui semper inimicos, si poenitentiam delicti agant, si admissum
-----------------------------------------------------------
facinus agnoscant, non solum ad indulgentiam criminis, sed et ad praemium 
regni coelestis admittit. Quid potest patientius, quid benignius dici? 
Vivificatur Christi sanguine etiam qui fudit sanguinem Christi. Talis est 
Christi ac tanta patientia; quae nisi talis ac tanta existeret, Paulum 
quoque apostolum Ecclesia non haberet.
      

        IX.
        Quod si et nos, fratres dilectissimi, in Christo sumus, si ipsum 
induimus, 250 si ipse est salutis nostrae via, qui Christum vestigiis salutaribus 
sequimur, per Christi exempla gradiamur, sicut Joannes apostolus instruit 
dicens: Qui dicit se in Christo manere, debet quomodo ille ambulavit et 
ipse ambulare. Item Petrus, super quem Ecclesia Domini dignatione fundata 
est, in Epistola sua ponit et dicit: Christus
-----------------------------------------------------------
passus est pro nobis, relinquens vobis exemplum, ut sequamini vestigia 
ejus; qui peccatum non fecit, nec dolus inventus est in ore ejus; qui cum 
malediceretur, non remaledicebat, cum pateretur non comminabatur; tradebat 
autem se judicanti se injuste.
      

        X.
        Invenimus denique et Patriarchas et Prophetas et justos omnes, 
qui figuram Christi imagine praeeunte portabant, nihil magis custodisse 
in laude virtutum suarum quam quod patientiam forti et stabili aequanimitate 
tenuerunt. Sic Abel originem martyrii et passionem justi hominis initians 
primus et dedicans adversus fratrem fratricidam non resistit nec reluctatur, 
sed humilis et mitis patienter occiditur. Sic
-----------------------------------------------------------
Abraham Deo credens et radicem ac fundamentum fidei primus instituens, 
tentatus in filio, non dubitat neque cunctatur, sed praeceptis Dei tota 
patientia devotionis obsequitur. Et Isaac, ad hostiae Dominicae similitudinem 
praefiguratus, quando a patre immolandus offertur, patiens invenitur. Et 
Jacob, fugatus a fratre de terra sua patienter excedit, et majore patientia 
postmodum supplex adhuc magis impium et persecutorem muneribus pacificis 
ad concordiam redigit. Joseph, venundatus a fratribus et relegatus, non 
tantum patienter ignoscit, sed et gratuita frumenta venientibus largiter 
et clementer impertit. Moyses ab ingrato et perfido populo contemnitur 
frequenter et pene lapidatur, et tamen lenis et patiens pro eisdem Dominum 
deprecatur. In David vero, ex
-----------------------------------------------------------
quo secundum carnem Christi nativitas oritur, quam magna et mira et christiana 
patientia, habuisse in manu saepe ut Saul regem persequentem se et interficere 
concupiscentem posset occidere, et tamen subditum sibi et traditum maluisse 
servare, nec rependisse inimico vicem, sed occisum adhuc insuper et vindicasse! 
Tot denique Prophetae interfecti, tot martyres gloriosis mortibus honorati, 
qui omnes ad coelestes coronas patientiae laude venerunt. Neque enim potest 
accipi dolorum et passionum corona, nisi praecedat in dolore et passione 
patientia.
      

        XI.
        Quam sit autem patientia utilis et necessaria, fratres dilectissimi, 
ut manifestius possit et plenius nosci, Dei sententia cogitetur quam in 
origine statim mundi et generis humani Adam, praecepti immemor
-----------------------------------------------------------
et datae legis transgressor, accepit. Tunc sciemus quam patientes esse 
in isto saeculo debeamus, qui sic nascimur ut pressuris istic et conflictationibus 
laboremus: Quia audisti, inquit, vocem mulieris tuae, et manducasti ex 
illa arbore de qua sola praeceperam tibi ne manducares, maledicta terra 
erit in omnibus operibus tuis: in tristitia et gemitu edes ex ea omnibus 
diebus vitae tuae, spinas et tribulos ejiciet tibi, et edes pabulum agri; 
in sudore vultus tui edes panem tuum donec revertaris in terram de qua 
sumptus es; quia terra es, et in terram ibis. Hujus sententiae vinculo 
colligati omnes et constricti sumus, donec, expuncta morte, de isto saeculo 
recedamus. In tristitia et gemitu simus necesse est omnibus diebus vitae
-----------------------------------------------------------
nostrae, edamus panem necesse est cum sudore et labore.
      

        XII.
        Unde unusquisque nostrum cum nascitur et hospitio mundi hujus excipitur, 
initium sumita a lacrymis, et quamvis adhuc omnium nescius et ignarus, 
nihil aliud novit in illa psa prima nativitate quam flere. Providentia 
naturali lamentatur, 251 vitae mortalis anxietates et labores et procellas 
mundi quas ingreditur, in exordio statim suo ploratu et gemitu rudis anima 
testatur. Sudatur enim quamdiu istic vivitur et laboratur. Nec sudantibus 
et laborantibus possunt alia magis quam patientiae subvenire solatia: quae 
cum apta sint et necessaria in isto mundo universis, tum magis nobis, qui 
diabolo impugnante plus quatimur; qui, in acie quotidie stantes, inveterati 
et exercitati
-----------------------------------------------------------
hostis colluctationibus fatigamur; quibus, praeter varias et assiduas tentationum 
pugnas, in persecutionum quoque certamine patrimonia relinquenda sunt, 
subeundus carcer, portandae catenae, animae impendendae, gladius, bestiae, 
ignes, cruces, omnia denique tormentorum ac poenarum genera fide et virtute 
patientiae perferenda, Domino ipso instruente et dicente: Haec locutus 
sum vobis ut in me pacem habeatis: in mundo autem pressuram habebitis, 
sed fidite, quoniam ego vici mundum. Si autem qui diabolo et mundo 
renuntiavimus, pressuras et infestationes diaboli et mundi crebrius ac 
violentius patimur, quanto magis patientiam tenere debemus, qua adjutrice 
et comite omnia infesta toleremus?
      

        XIII.
        Domini et magistri nostri salutare praeceptum
-----------------------------------------------------------
est: Qui toleraverit, inquit, usque ad finem, hic salvus erit. Et iterum; 
Si permanseritis, inquit, in verbo meo, vere discipuli mei eritis, et cognoscetis 
veritatem, et veritas liberabit vos. Tolerandum et perseverandum est, 
fratres dilectissimi, ut, ad spem veritatis et libertatis admissi, ad veritatem 
et libertatem ipsam pervenire possimus; quia hoc ipsum quod Christiani 
sumus, fidei et spei res est; ut autem spes et fides ad fructum sui possint 
pervenire, patientia opus est. Non enim praesentem gloriam sequimur, sed 
futuram, secundum quod et Paulus apostolus monet dicens: Spe salvati sumus. 
Spes autem quae videtur non est spes: quod enim videt quis quid sperat? 
Si autem quod non videmus speramus ,
-----------------------------------------------------------
per patientiam exspectamus. Propterea exspectatio et patientia necessaria 
est ut id quod coepimus impleamus, et quod credimus et speramus Deo repraesentante 
capiamus. Denique alio in loco idem apostolus justos et operantes et divini 
foenoris incremento coelestes thesauros sibi recondentes ut patientes quoque 
sint instruit et docet dicens: Ergo, dum tempus habemus operemur quod bonum 
est ad omnes, maxime vero ad domesticos fidei. Bonum autem facientes non 
deficiamus; tempore enim suo metemus. Admonet ne quis impatiens in 
operatione deficiat, ne quis tentationibus aut avocatus aut victus in medio 
laudis et gloriae itinere desistat, et pereant praeterita, dum quae coeperant 
desinunt esse perfecta, sicut scriptum est: Justitia justi non liberabit 
eum in quacumque die exerraverit. Et iterum:
-----------------------------------------------------------
Tene quod habes, ne alius accipiat coronam tuam. Quae vox adhortatur 
patienter et fortiter perseverare, ut qui ad coronam laude jam proxima 
nititur, durante patientia coronetur.
      

        XIV.
        Patientia autem, fratres dilectissimi, non tantum bona custodit, 
sed et repellit adversa. Spiritui sancto favens et coelestibus ac divinis 
cohaerens contra facta carnis et corporis, quibus anima expugnatur et capitur, 
virtutum suarum propugnaculo reluctatur. Inspiciamus denique pauca de multis, 
ut de paucis intelligantur et caetera. Adulterium, fraus, homicidium, mortale 
crimen est. Sit fortis et stabilis in corde patientia; et nec adulterio 
sanctificatum corpus et Dei templum polluitur, nec justitiae dicata innocentia
-----------------------------------------------------------
contagione fraudis inficitur, nec post gestatam Eucharistiam manus gladio 
et cruore maculatur.
      

        XV.
        Charitas fraternitatis vinculum est, fundamentum252 pacis, tenacitas 
ac firmitas unitatis, quae et spe
-----------------------------------------------------------
et fide major est, quae et opera et martyria praecedit, quae nobiscum semper 
aeterna apud Deum in regnis coelestibus permanebit. Tolle illi patientiam, 
et desolata non durat. Tolle illi sustinendi tolerandique substantiam, 
et nullis radicibus ac viribus perseverat. Apostolus denique, cum de charitate 
loqueretur, tolerantiam illi et patientiam junxit. Charitas, inquit, magnanima 
est, charitas benigna est, charitas non aemulatur, non inflatur, non irritatur, 
non cogitat malum, omnia diligit, omnia credit, omnia sperat, omnia sustinet. 
Ostendit inde illam perseverare tenaciter posse quod noverit omnia sustinere. 
Et alio in loco: Sustinentes, inquit, invicem in dilectione, satis agentes 
servare unitatem spiritus in conjunctione pacis. Probavit nec unitatem 
servari
-7)

     19: (Ephes. IV, 2)

-----------------------------------------------------------
posse nec pacem nisi se invicem fratres mutua tolerantia foveant, et concordiae 
vinculum patientia intercedente custodiant.
      

        XVI.
        Quid deinde, ut non jures neque maledicas, ut tua ablata non repetas, 
ut, accepta alapa, et alteram maxillam verberanti praebeas, ut fratri in 
te peccanti non tantum septies, sed septuagies septies, sed et omnia omnino 
peccata dimittas, ut diligas inimicos tuos, ut pro adversariis et persecutoribus 
precem facias? Porisne ista perficere, nisi patientiae et tolerantiae teneas 
firmitatem? Quod factum videmus in Stephano; qui, cum a Judaeis vi et lapidibus 
necaretur, non sibi vindictam, sed interfectoribus veniam postulabat dicens: 
Domine, ne statuas illis hoc peccatum. Sic esse oportuit primum martyrem 
Christi, qui
-----------------------------------------------------------
martyres secuturos gloriosa morte praecurrens, non tantum Dominicae passionis 
praedicator esset, sed et patientissimae lenitatis imitator. Quid dicam 
de ira, de discordia, de simultate, quae in Christiano esse non
-----------------------------------------------------------
debent? Sit patientia in pectore, et haec illic locum habere non possunt; 
aut si adire tentaverint, cito exclusa discedunt, ut domicilium pacificum 
perseveret in corde ubi Deum pacis delectet habitare. Admonet denique Apostolus 
et docet dicens: Nolite contristare Spiritum sanctum Dei, in quo signati 
estis in diem redemptionis. Omnis amaritudo et ira et indignatio et clamor 
et blasphemia auferatur a vobis. Si enim Christianus a furore et contentione 
carnali, tamquam de maris turbinibus, excessit, et tranquillus ac lenis 
in portu Christi esse jam coepit, nec iram nec discordiam debet intra pectus 
admittere, cui nec malum pro malo reddere liceat nec odisse.
      

        XVII.
        Necnon ad varia quoque carnis incommoda et crebros corporis durosque 
cruciatus, quibus humanum
-----------------------------------------------------------
genus quotidie fatigatur et quatitur, patientia necessaria est. Nam, cum 
in illa prima transgressione praecepti firmitas corporis cum immortalitate 
discesserit, et cum morte infirmitas venerit, nec possit firmitas recipi 
nisi cum recepta et immortalitas fuerit, oportet in hac fragilitate atque 
infirmitate corporea luctari semper et congredi. Quae luctatio et congressio 
non nisi patientiae viribus potest sustineri. Examinandis autem nobis atque 
explorandis diversi importantur dolores, et multiplex tentationum qualitas 
irrogatur, de jacturis facultatum, de ardoribus febrium, de cruciatibus 
vulnerum, de amissione charorum. Nec aliud magis inter injustos discernit 
et justos, quam quod in adversis per impatientiam queritur et blasphemat 
injustus, patientia
-----------------------------------------------------------
justus probatur, sicut scriptum est: In dolore sustine, et in humilitate 
tua patientiam habe, quoniam in igne probatur aurum et argentum.
      

        XVIII.
        Sic Job examinatus est et probatus et ad summum fastigium laudis 
patientiae virtute 253 provectus. Quanta adversus eum diaboli jacula emissa, 
quanta admota tormenta! Jactura rei familiaris infligitur, numerosae sobolis 
orbitas irrogatur. Dives in censu dominus, et in liberis pater ditior, 
nec dominus repente nec pater est. Accedit vulnerum vastitas, et tabescentes 
ac fluentes artus edax quoque vermium poena consumit. Ac, ne quid omnino 
remaneret quod non Job in suis tentationibus experiretur, armat diabolus 
et uxorem, illo antiquo nequitiae suae usus ingenio, quasi
-----------------------------------------------------------
omnes per mulierem decipere posset et fallere, quod fecit in mundi origine; 
nec tamen Job gravibus ac densis conflictationibus frangitur quominus inter 
illas angustias et pressuras suas Dei benedictio victrice patientia praedicetur. 
Tobias quoque, post justitiae et misericordiae suae opera magnifica, luminum 
amissione tentatus, in quantum patienter caecitatem pertulit, in tantum 
granditer Deum patientiae laude promeruit.
      

        XIX.
        Atque, ut magis, fratres dilectissimi, patientiae bonum luceat, 
quid mali e contrario impatientia importet consideremus. Nam, ut patientia 
bonum Christi est, sic e contra impatientia diaboli malum; et sicut in 
quo habitat et manet Christus, patiens invenitur, ita impatiens semper 
existit cujus mentem diaboli nequitia possidet. Exordia denique ipsa videamus.
-----------------------------------------------------------
Diabolus hominem ad imaginem Dei factum impatienter tulit: inde et periit 
primus et perdidit. Adam, contra coeleste praeceptum, cibi lethalis impatiens, 
in mortem cecidit, nec acceptam divinitus gratiam patientia custode servavit; 
et ut fratrem Cain perimeret, sacrificii ejus et muneris impatiens fuit; 
et quod Esau de majoribus ad minora descendit, primatus suos per impatientiam 
lentis amisit. Quid Judaïcus populus circa beneficia divina perfidus et 
ingratus, nonne quod a Deo primum recessit, impatientiae crimen fuit, dum 
Moysi cum Deo colloquentis moras non potest ferre, profanos deos ausus 
est postulare, ut itineris sui duces nuncuparet caput bubulum et terrestre 
figmentum; nec umquam ab eadem impatientia destitit, quominus, semper docilitatis 
et divinae
-----------------------------------------------------------
admonitionis impatiens, Prophetas suos et justos quosque perimendo, ad 
crucem quoque et ad sanguinem Domini prosiliret. Impatientia etiam in Ecclesia 
haereticos facit, et, ad Judaeorum similitudinem, contra Christi pacem 
et charitatem rebelles ad hostilia et furiosa odia compellit. Et, ne longum 
sit singula recensere, omnia omnino quae patientia operibus suis aedificat 
ad gloriam, impatientia destruit ad ruinam.
      

        XX.
        Quare, fratres dilectissimi, et bonis patientiae et impatientiae 
malis diligenter expensis, patientiam, per quam in Christo manemus, ut 
venire cum Christo ad Deum possimus, plena observatione teneamus; quae 
copiosa et multiplex non augusto fine concluditur, nec brevibus terminis 
coercetur. Late patet
-----------------------------------------------------------
patientiae virtus; et ubertas ejus et largitas de unius quidem nominis 
fonte proficiscitur, sed, exundantibus venis, per multa gloriarum itinera 
diffunditur; nec proficere aliquid in actibus nostris potest ad consummandam 
laudem, nisi inde consummationis accipiat firmitatem. Patientia est quae 
nos Deo et commendat et servat. Ipsa est quae iram temperat, quae linguam 
fraenat, mentem gubernat, pacem custodit, disciplinam regit, libidinis 
impetum frangit, tumoris violentiam comprimit, incendium simultatis extinguit, 
coercet potentiam divitum, inopiam pauperum refovet, tuetur in virginibus 
beatam integritatem, in viduis laboriosam castitatem, in conjunctis et 
maritatis individuam charitatem. Facit 254 humiles in prosperis, in adversis 
fortes, contra injurias et contumelias
-----------------------------------------------------------
mites. Docet delinquentibus cito ignoscere; si ipse delinquas, diu et multum 
rogare. Tentationes expugnat, persecutiones tolerat, passiones et martyria 
consummat. Ipsa est quae fidei nostrae fundamenta firmiter munit: ipsa 
est quae incrementa spei sublimiter provehit. Ipsa actum dirigit, ut tenere 
possimus viam Christi, dum per ejus tolerantiam gradidimur: ipsa efficit 
ut perseveremus filii Dei, dum patientiam Patris imitamur.
      

        XXI.
        Sed, quoniam plurimos scio, fratres dilectissimi, vel pondere injuriarum 
angentium vel dolore de iis qui adversum se grassantur et saeviunt, vindicari 
velociter cupere, nec illud in extrema parte reticendum est, ut, in istis 
fluctuantis mundi turbinibus et Judaeorum sive gentilium et haereticorum 
quoque persecutionibus
-----------------------------------------------------------
constituti, patienter exspectemus ultionis diem, nec ad vindictam doloris 
nostri querula festinatione properemus, cum scriptum sit: Exspecta me, 
dicit Dominus, in die resurrectionis meae in testimonium, quoniam judicium 
meum ad congregationes gentium, ut excipiam reges et effundam super eos 
iram meam. Exspectare nos jubet Dominus et futurae ultionis diem forti 
patientia sustinere. Qui et in Apocalypsi loquitur dicens: Ne signaveris 
verba
-----------------------------------------------------------
prophetiae libri hujus, quia jam tempus in proximo est ut et ii qui perseverant 
nocere noceant, et qui in sordibus est sordescat adhuc, justus autem adhuc 
justiora faciat, similiter et qui sanctus est, sanctiora. Ecce venio cito, 
et merces mea mecum est, reddere unicuique secundum facta sua. Unde 
etiam clamantes martyres et ad vindictam suam, dolore erumpente, properantes 
exspectare adhuc jubentur et temporibus consummandis implendisque martyribus 
praebere patientiam: Et cum aperuisset, inquit, quintum sigillum, vidi 
sub ara Dei animas occisorum propter verbum Dei et martyrium suum, et clamaverunt 
voce magna dicentes: Quousque, Domine sanctus et verus, non judicas et 
vindicas sanguinem nostrum de iis qui in terris inhabitant? Et datae sunt 
eis singulae
-12)

-----------------------------------------------------------
stolae albae, et dictum est eis ut requiescerent brevi adhuc tempore, donec 
impleatur numerus conservorum et fratrum eorum qui postea occidentur exemplo 
ipsorum.
      

        XXII.
        Quando autem veniat sanguinis justi divina vindicta, declarat per 
Malachiam prophetam Spiritus sanctus dicens: Ecce dies Domini venit ardens 
velut clibanus; eruntque omnes alienigenae et omnes iniqui stipula, et 
succendet illos adveniens dies, dicit Dominus. Quod item legimus in 
Psalmis, ubi Dei judicis praedicatur adventus censurae suae majestate venerandus: 
Deus manifestus veniet, Deus noster, et non silebit. Ignis ante eum ardebit, 
et in circuitu ejus procella nimia, Advocabit coelum sursum et terram deorsum, 
ut separet populum suum.
-11)

     26: (Malach. IV, 1)

-----------------------------------------------------------
Colligite illi justos ejus, eos qui disponunt testamentum ejus in sacrificiis; 
et annuntiabunt coeli justitiam ejus, quoniam Deus judex est. Et Esaias 
eadem praenuntiat dicens: Ecce enim Dominus sicut ignis veniet, et sicut 
procella currus ejus, retribuere in ira vindictam. In igne enim Domini 
judicabuntur, et in gladio ejus vulnerabuntur. Et iterum: Dominus Deus 
virtutum prodibit et comminuet bellum, excitabit certamen, et clamabit 
super inimicos suos
-6)

     28: (Isa. LXVI, 15)

-----------------------------------------------------------
cum fortitudine. Tacui, numquid semper tacebo?
      

        XXIII.
        Quis autem est hic qui tacuisse se prius dicit et non semper tacebit? 
Utique ille qui sicut ovis ad victimam ductus est, et sicut agnus coram 
tondente se, sine voce non aperuit os suum; utique ille qui non clamavit, 
neque in plateis vox ejus audita est; utique ille qui non fuit contumax, 
neque contradixit, cum dorsum suum poneret ad flagella et maxillas253 ad 
palmas, faciem autem suam non avertit a foeditate sputorum; utique ille 
qui, cum accusaretur a sacerdotibus et senioribus, nihil respondit et, 
admirante Pilato, patientissimum silentium tenuit. Hic est qui, cum in 
passione tacuerit, in ultione postmodum non tacebit. Hic est Deus noster, 
id est, non
-----------------------------------------------------------
omnium, sed fidelium et credentium Deus, qui, cum in secundo adventu manifestus 
venerit, non silebit. Nam, cum in humilitate prius fuerit occultus, veniet 
in potestate manifestus.
      

        XXIV.
        Hunc exspectemus, fratres dilectissimi, judicem et vindicem nostrum, 
Ecclesiae suae populum et ab initio mundi justorum omnium numerum secum 
pariter vindicaturum. Qui ad vindictam
-----------------------------------------------------------
suam nimium festinat et properat, consideret quia necdum vindicatus est 
ipse qui vindicat. Pater Deus praecepit Filium suum adorari, et apostolus 
Paulus, divini praecepti memor, ponit et dicit: Deus, exaltavit illum, 
et donavit illi nomen quod est super omne nomen, ut in nomine Jesu omne 
genu flectatur coelestium, terrestrium et infernorum. Et in Apocalypsi 
Angelus Joanni volenti adorare se resistit et dicit: Vide ne feceris, quia 
conservus tuus sum et fratrum tuorum. Jesum Dominum adora. Qualis Dominus 
Jesus et quanta patientia ejus! ut qui in coelis adoratur, necdum vindicetur 
in terris. Hujus patientiam, fratres dilectissimi, in persecutionibus et 
passionibus nostris cogitemus. Hujus adventui plenum exspectationis obsequium 
praebeamus. Nec defendi
-----------------------------------------------------------
ante Dominum servi irreligiosa et inverecunda festinatione properemus. 
Insistamus potius et elaboremus et toto corde vigilantes atque ad omnem 
tolerantiam stabiles Dominica praecepta servemus; ut, cum ille irae et 
vindictae dies venerit, non cum impiis et peccatoribus puniamur, sed cum 
justis et Deum timentibus honoremur.
      

  