######################################################################

 	


        ARGUMENTUM.


-----------------------------------------------------------

Pontius in vita D. Cypriani paucis hujus libri argumentum complectitur: 
« Quis, inquit, virgines ad congruentem pudicitiae disciplinam et habitum 
sanctimonia dignum, velut fraenis quibusdam lectionis Dominicae coerceret? 
» Primum, ut paulo fusius argumentum explicem, disciplinae encomium celebrat, 
et ejus utilitatem Scripturis comprobat, deinde, gloriam, decus et merita 
virginitatis, et earum quae virginitatem suam Christo voverant et dicaverant 
prosecutus, continentiam non in sola carnis integritate, sed et in cultus 
et ornatus honore docet consistere: neque vero divitias superfluam cultus 
curam excusare apud eas quae jam saeculo renuntiaverant; quin potius, cum 
moderandum justo fine cultum praescribat nuptis foeminis Apostoli, multo 
id magis observare virginem
-----------------------------------------------------------
oportere; etsi itaque locupletes sint, cogitare debere utendum quidem divitiis, 
sed ad bonas artes, ad illa quae praecepit Deus, expendendas nempe in pauperes. 
Post haec, ornamentorum ac vestium insignia
-----------------------------------------------------------
prostitutis potius feminis convenire quam virginibus, docet ex Apoc.; ex 
Isaiae quoque III cap., quam Deum offendant tam varia, tam sumptuosa muliebria 
ornamenta deducit. Atque adeo, a superfluo ornatu ad fucorum diversa genera 
transitum faciens, non virginibus dumtaxat, sed et nuptis illa prorsus 
interdicit, utpote quae impune laturae non sint, quod facturam Dei reformare, 
transfigurare et adulterare nitantur. Porro etiam illa virginibus interdicit 
quae negligentia in usum venerant, tum nuptiis ne intersint, tum ut promiscuas 
balneas non adeant. Brevi denique epilogo, quid boni contineat continentiae 
virtus, quove malo careat, tribus, quod aiunt, verbis prosecutus, librum 
hoc epiphonemate concludit: « Durate fortiter, spiritaliter pergite, pervenite 
feliciter;
-----------------------------------------------------------
tantum mementote tunc nostri cum incipiet in vobis virginitas honorari. 
» 
      

        I.
        Disciplina custos spei, retinaculum fidei, dux
-----------------------------------------------------------
itineris salutaris, fomes ac nutrimentum bonae indolis, magistra virtutis, 
facit in Christo manere semper ac jugiter Deo vivere et ad promissa coelestia 
et ad divina praemia pervenire. Hanc et sectari salubre est, et aversari 
ac negligere lethale. In Psalmis loquitur Spiritus sanctus: Continete disciplinam, 
ne forte irascatur Dominus, et pereatis a via recta, cum exarserit cito 
ira ejus super vos. Et iterum: Peccatori autem dixit Deus. Ad quid exponis 
justificationes meas, et assumis testamentum meum per os tuum? Tu autem 
odisti disciplinam et abjecisti sermones meos retro. Et denuo legimus: 
Disciplinam qui abjicit, infelix est. Et de Salomone mandata Sapientiae 
monentis accepimus: Fili, ne neglexeris disciplinam Domini, nec defeceris 
ab eo
-----------------------------------------------------------
correptus; quem enim diligit Deus corripit. Si autem Deus quem diligit 
corripit et ad hoc corripit ut emendet, fratres quoque, et maxime sacerdotes, 
non oderunt sed diligunt eos quos corripiunt ut emendent. quando et Deus 
per Hieremiam ante praedixerit et tempora nostra significaverit dicens: 
Et dabo vobis pastores secundum cor meum, et pascent vos pascentes cum 
disciplina.
      

        II.
        Quod si in Scripturis sanctis frequenter et ubique disciplina praecipitur, 
et fundamentum omne religionis ac fidei de observatione ac timore profiscitur,
-----------------------------------------------------------
quid cupidius appetere, quid magis velle ac tenere nos convenit, quam ut, 
radicibus fortius fixis, et domiciliis nostris super petram robusta mole 
solidatis, inconcussi ad procellas et turbines saeculi stemus, ut ad Dei 
munera per divina praecepta veniamus, considerantes pariter ac scientes 
quod templa Dei sint membra nostra, ab omni faece contagionis antiquae 
lavacri vitalis sanctificatione purgata, nec violari ea aut pollui fas 
sit, quando qui violat et ipse violetur. Eorum nos templorum cultores et 
antistites sumus. Serviamus illi cujus esse jam coepimus. Paulus in Epistolis 
suis dicit quibus nos ad curricula vivendi per divina magisteria formavit: 
Non estis vestri. Empti enim estis pretio magno. Clarificate et portate 
Deum in corpore vestroClarificemus
-----------------------------------------------------------
et portemus Deum puro et mundo corpore et observatione meliore; et qui 
per sanguinem Christi redempti sumus, per omnia servitutis obsequia Redemptoris 
imperio pareamus, demusque operam ne quid immundum et profanum templo Dei 
inferatur, ne offensus sedem quam inhabitat derelinquat. Sospitantis Domini 
verba sunt et docentis, curantis pariter et monentis: Ecce, inquit, sanus 
factus es, jam noli peccare, ne quid tibi deterius fiat. Dat vivendi 
tenorem, dat innocentiae legem, postquam contulit sanitatem; nec habenis 
liberis et solutis vagari
-----------------------------------------------------------
postmodum patitur, sed ipsis potius quibus sanatus fuerat mancipato gravius 
comminatur, quod sit scilicet minor culpa deliquisse ante cum necdum nosses 
disciplinam Dei, nulla sit venia ultra delinquere postquam Deum nosse coepisti. 
Et quidem hoc tam viri quam mulieres, tam pueri quam 174 puellae, sexus 
omnis atque omnis aetas observet, et curet, pro religione et fide quam 
Deo debet, ne quod sanctum et purum de Domini dignatione percipitur, minus 
sollicito timore teneatur.
      

        III.
        Nunc nobis ad virgines sermo est; quarum quo sublimior gloria est, 
major et cura est. Flos est ille ecclesiastici germinis, decus atque ornamentum 
gratiae spiritalis, laeta indoles, laudis et honoris opus integrum atque 
incorruptum, Dei imago respondens
-----------------------------------------------------------
ad sanctimoniam Domini, illustrior portio gregis Christi. Gaudet per illas 
atque in illis largiter floret Ecclesiae matris gloriosa foecunditas; quantoque 
plus copiosa virginitas numero suo addit, tanto plus gaudium matris augescit. 
Ad has loquimur, has adhortamur affectione potius quam potestate; non quod, 
extremi et minimi et humilitatis nostrae admodum conscii, aliquid ad censuram 
licentiae vindicemus, sed quod, ad sollicitudinem magis cauti, ptus de 
diaboli infestatione timeamus.
      

        IV.
        Neque enim inanis haec cautio est et vana formido quae ad salutis 
viam consulit, quae Dominica et vitalia praecepta custodit, ut quae se 
Christo dicaverint, et a carnali concupiscentia recedentes tam carne quam 
mente se Deo voverint, consumment opus
-----------------------------------------------------------
suum magno praemio destinatum, nec ornari jam aut
-----------------------------------------------------------
placere cuiquam nisi domino suo studeant, a quo et mercedem virginitatis 
expectant, dicente ipso: Non omnes capiunt verbum, sed illi quibus datum 
est. Sunt enim spadones qui ex utero matris sic nati sunt, et sunt spadones 
qui coacti sunt ab hominibus, et sunt spadones qui se ipsos castraverunt 
propter regnum coelorum. Denuo quoque per hanc Angeli vocem continentiae 
munus ostenditur, virginitas praedicatur: Hi sunt qui cum mulieribus se 
non coinquinaverunt. Virgines enim permanserunt. Hi sunt qui sequuntur 
Agnum quocumque ierit. Neque enim tantum masculis continentiae gratiam 
Dominus repromittit et feminas praeterit, sed, quoniam femina viri portio 
est et ex eo sumpta atque formata est, in Scripturis fere omnibus ad protoplastum 
Deus
-----------------------------------------------------------
loquitur, quia sunt duo in carne una et in masculo simul significatur et 
femina.
      

        V.
        Quod si Christum continentia sequitur, et regno Dei virginitas 
destinatur, quid est illis cum terreno cultu et cum ornamentis, quibus 
dum hominibus placere gestiunt, Deum offendunt, non cogitantes esse praedictum: 
Qui hominibus placent confusi sunt, quoniam Deus nihil fecit illos, 
et Paulum quoque gloriose et sublimiter praedicasse: Si hominibus placere 
vellem, Christi servus non essem. Continentia vero et pudicitia non 
in sola carnis integritate consistit, sed etiam in cultus et ornatus honore 
pariter ac pudore, ut, secundum Apostolum, quae innupta est sancta sit 
et corpore et spiritu. Instruit nos Paulus et docet dicens: Coelebs cogitat
-----------------------------------------------------------
ea quae sunt Domini, quomodo placeat Deo: qui
-----------------------------------------------------------
autem matrimonium contraxit, cogitat ea quae sunt mundi hujus, quomodo 
placeat uxori. Sic et virgo et mulier innupta cogitat ea quae sunt Domini, 
ut sit sancta et corpore et spiritu. Virgo non esse tantum sed et intelligi 
debet et credi. Nemo cum virginem viderit, dubitet an virgo sit. Parem 
te integritas in omnibus praestet, nec bonum mentis corporis cultus infamet. 
Quid ornata, quid compta procedit, quasi maritum aut habeat aut quaerat? 
Timeat potius placere, si virgo est, nec periculum sui appetat quae ad 
meliora et divina se servat. Quae virum non habent, cui placere se simulent, 
integrae et purae non tantum corpore sed etiam spiritu perseverent. Neque 
enim fas est virginem ad speciem formae suae comi aut de carne et de ejus 
175 pulchritudine
-34)

-----------------------------------------------------------
gloriari, cum nulla sit illi magis quam adversus carnem colluctatio et 
vincendi corporis ac domandi obstinata certatio.
      

        VI.
        Paulus forti ac sublimi voce proclamat: Mihi autem absit gloriari 
nisi in cruce Domini nostri Jesu Christi, per quem mihi mundus crucifixus 
est, et ego mundo.: et virgo in Ecclesia de specie carnis ac de corporis 
pulchritudine gloriatur! Addit Paulus et dicit: Qui enim sunt Christi, 
carnem suam crucifixerunt cum vitiis et concupiscentiis: et quae se 
concupiscentiis carnis et vitiis renuntiasse profitetur, in iisdem quibus 
renuntiaverat, invenitur! Deprehenderis virgo, detegeris. Aliud esse te 
jactas, et aliud affectas. Maculis te concupiscentiae carnalis aspergis, 
cum integritatis candidata sis et pudoris. Clama,
-----------------------------------------------------------
inquit Esaiae Deus: Omnis caro faenum, et omnis claritas ejus ut flos foeni. 
Aruit foenum, et flos decidit: sermo autem Domini manet in aeternumNeminem 
christianum decet, et maxime virginem non decet, claritatem ullam computare 
carnis et honorem, sed solum appetere sermonem Dei, bona in aeternum mansura 
complecti. Aut si in carne sit gloriandum, tunc plane quando in nominis 
confessione cruciatur, quando fortior femina viris torquentibus invenitur, 
quando ignes aut cruces aut ferrum aut bestias patitur ut coronetur. Illa 
sunt carnis pretiosa monilia, illa corporis ornamenta meliora.
      

        VII.
        Sed sunt aliquae divites et facultatum ubertate locupletes, quae 
opes suas praeferant et se bonis suis
-8.)

-----------------------------------------------------------
uti debere contendant. Sciant primo illam divitem esse quae in Deo dives 
est, illam esse locupletem quae locuples in Christo est, bona illa esse 
quae sunt spiritalia, divina, coelestia, quae nos ad Deum ducant, quae 
nobiscum apud Deum perpetua possessione permaneant. Caeterum, quaecumque 
terrena sunt in saeculo accepta et hic cum saeculo remansura, tam contemni 
debent quam mundus ipse contemnitur, cujus pompis et deliciis jam tunc 
renuntiavimus cum meliore transgressu ad Deum venimus. Joannes nos excitat 
et hortatur spiritali et coelesti voce contestans: Nolite, ait, diligere 
mundum neque ea quae in mundo sunt. Si quis dilexerit mundum, non est charitas 
Patris in illo; quoniam omne quod in mundo est, concupiscentia carnis est, 
et concupiscentia oculorum,
-----------------------------------------------------------
et ambitio saeculi, quae non est a Patre, sed ex concupiscentia saeculi. 
Et mundus transibit et concupiscentia ejus. Qui autem fecerit voluntatem 
Dei, manet in aeternum, quomodo et Deus manet in aeternum.. Aeterna 
igitur et divina sectanda sunt, et omnia de Dei voluntate facienda sunt, 
ut Domini nostri vestigia et magisteria divina sectemur, qui monuit et 
dixit: Non descendi de coelo ut faciam voluntatem meam, sed voluntatem 
ejus qui me misit. Quod si non est major domino suo servus et liberatori 
debet obsequium liberatus, qui esse cupimus christiani, debemus quod Christus 
dixit et fecit imitari. Scriptum est, et legitur et auditur et in exemplum 
nostri Ecclesiae ore celebratur: Qui dicit se in Christo manere debet quomodo 
ille ambulavit et ipse
-17)

     17: (Joa. VI, 38)

-----------------------------------------------------------
ambulare. Ambulandum est igitur vestigiis paribus, aemula ingressione 
nitendum est. Tunc respondet ad fidem nominis sectatio veritatis, et credenti 
praemium datur si quod creditur et geratur.
      

        VIII.
        Locupletem te dicis et divitem. Sed divitiis tuis Paulus occurrit, 
et ad cultum atque ornatum tuum justo fine moderandum sua voce praescribit: 
Sint, inquit, mulieres cum verecundia et pudicitia componentes se, non 
in tortis crinibus, neque auro, neque margaritis, aut veste pretiosa, sed 
ut decet mulieres promittentes castitatem per bonam conversationem. 
176 Item Petrus ad haec eadem praecepta consentit et dicit: Sit in muliere 
non exterior ornamenti aut auri aut vestis cultus, sed cultus cordis.
-4)

-----------------------------------------------------------
Quod si illi mulieres quoque admonent coercendas et ad ecclesiasticam disciplinam 
religiosa observatione moderandas quae excusare cultus suos soleant per 
maritum, quanto id magis observare virginem fas est, cui nulla ornatus 
sui competat venia, nec derivari in alterum possit mendacium culpae, sed 
sola ipsa remaneat in crimine.
      

        IX.
        Locupletem te dicis et divitem. Sed non omne quod potest debet 
et fieri, nec desideria prolixa et de saeculi ambitione nascentia ultra 
honorem ac pudorem virginitatis extendi, cum scriptum sit: Omnia licent, 
sed non omnia expediunt; omnia licent, sed non omnia aedificant. Caeterum, 
si tu te sumptuosius comas, et per publicum notabiliter incedas, oculos 
in te juventutis illicias, suspiria adolescentium
-----------------------------------------------------------
post te trahas, concupiscendi libidinem nutrias, suspirandi fomenta succendas, 
ut, etsi ipsa non pereas, alios tamen perdas, et velut gladium te et venenum 
videntibus praebeas, excusari non potes quasi mente casta sis et pudica. 
Redarguit te cultus improbus et impudicus ornatus, nec computari jam potes 
inter puellas et virgines Christi, quae sic vivis ut possis adamari.
      

        X.
        Locupletem te dicis et divitem. Sed jactare divitias suas virginem 
non decet, cum dicat Scriptura divina: Quid nobis profuit superbia, aut 
quid divitiarum jactatio contulit nobis? transierunt omnia illa tamquam 
umbra; et Apostolus rursum moneat et dicat: Et qui emunt sic sint quasi 
non ementes, et qui possident quasi non possidentes, et qui hoc
-----------------------------------------------------------
mundo utuntur, quasi non utantur. Praeterit enim figura hujus mundi. 
Petrus etiam, cui oves suas Dominus pascendas tuendasque commendat, super 
quem posuit et fundavit Ecclesiam, aurum quidem sibi esse et argentum negat, 
sed esse se dicit Christi gratia divitem, esse fide ejus et virtute locupletem, 
quibus multa magnalia cum miraculo faceret, quibus ad gratiam gloriae bonis 
spiritalibus abundaret. Has opes, has divitias possidere non potest quae 
se divitem saeculo mavult esse quam Christo.
      

        XI.
        Locupletem te dicis et divitem, et utendum putas iis quae possidere 
te Deus voluit. Utere, sed ad res salutares; utere, sed ad bonas artes; 
utere, sed ad illa quae Deus praecipit, quae Dominus ostendit.
-----------------------------------------------------------
Divitem te sentiant pauperes, locupletem te sentiant indigentes; patrimonio 
tuo Deo foenera: Christum ciba. Ut virginitatis perferre gloriam liceat, 
ut ad Domini praemia venire contingat, multorum precibus exora. Commenda 
illic thesauros tuos ubi fur nullus effodiat, quo nullus insidians grassator 
irrumpat. Possessiones tibi sed coelestes magis compara, ubi fructus tuos 
juges ac perennes et ab omni contactu injuriae saecularis immunes nec rubigo 
atterat, nec grando caedat, nec sol urat, nec pluvia corrumpat. Nam delinquis 
et hoc ipso in Deum, si ad hoc tibi ab illo divitias datas credis ut illis 
non salubriter perfruaris. Nam et vocem Deus homini dedit, et tamen non 
sunt idcirco amatoria cantanda nec turpia; et
-----------------------------------------------------------
ferrum esse ad culturam terrae Deus voluit, nec homicidia sunt idcirco 
facienda; aut quia thura et merum et ignem Deus instituit, sacrificandum 
est inde idolis; vel quia abundant pecudum greges in agris tuis, victimas 
et hostias diis immolare debebis. Alioqui tentatio est patrimonium grande, 
nisi ad usus bonos census operetur, ut patrimonio suo unusquisque locupletior 
magis redimere debeat quam augere delicta.
      

        XII.
        Ornamentorum ac vestium insignia et lenocinia formarum 177 non 
nisi prostitutis et impudicis feminis congruunt, et nullarum fere pretiosior 
cultus est quam quarum pudor vilis est. Sic in Scripturis sanctis, quibus 
nos instrui Dominus voluit et moneri, describitur civitas meretrix, compta 
pulchrius et
-----------------------------------------------------------
ornata, et cum ornamentis suis ac propter ipsa potius ornamenta peritura. 
Et venit, inquit, unus ex septem Angelis habentibus phialas septem, et 
aggressus est me dicens: Veni, ostendam tibi damnationem meretricis magnae 
sedentis super aquas multas, cum qua fornicati sunt reges terrae. Et duxit 
me in spiritu. Et vidi mulierem sedentem super bestiam; et mulier illa 
amicta erat pallio purpureo et coccineo, et adornata erat auro et lapidibus 
pretiosis et margaritis, tenens poculum in manu sua plenum execrationum 
et immunditiae et fornicationis totius terrae. Fugiant castae virgines 
et pudicae incestarum cultus, habitus impudicarum, lupanarium insignia, 
orna menta meretricum.
-4)

-----------------------------------------------------------

      


        XIII.
        Clamat etiam Spiritu sancto plenus Esaias, et filias Sion auro 
et argento ac veste corruptas increpat et objurgat perniciosis opibus affluentes 
et a Deo per saeculi delicias recedentes: Exaltatae sunt, ait, filiae Sion, 
et ambulaverunt alto collo, et nutu oculorum et incessu pedum trahentes 
tunicas, et pedidibus simul ludentes. Et humiliabit Deus principales filias 
Sion, et revelabit Dominus habitum earum, et auferet Dominus gloriam vestis 
illarum et ornamenta earum et crines et cincinnos et lunulas et discriminalia 
et armillas et botronatum et dextralia et annulos et inaures et serica 
contexta cum auro et hyacintho. Et erit pro odore suavitatis pulvis, et 
pro cingulo reste cingeris, et pro ornamento capitis aureo calvitium habebis. 
Hoc Deus culpat, hoc denotat.
-24)

-----------------------------------------------------------
Hinc corruptas esse virgines, hinc a cultu vero atque divino descivisse 
pronuntiat. Exaltatae ceciderunt, comptae turpitudinem foeditatemque meruerunt. 
Sericum
-----------------------------------------------------------
et purpuram indutae Christum induere non possunt. Auro et margaritis et 
monilibus adornatae ornamenta cordis ac pectoris perdiderunt. Quis non 
id execretur et fugiat quod alii fuerit exitio? quis id appetat et assumat 
quod ad necem alterius pro gladio fuerit et telo? Si hausto poculo moreretur 
ille qui biberat, venenum scires esse quod ille potavit. Si, accepto cibo, 
qui acceperat interiret, scires esse lethale quod acceptum potuit occidere, 
nec ederes inde nec biberes unde interiissc alios ante conspiceres. Nunc 
quanta ignorantia veri est, animi quanta dementia, id velle quod et nocuerit 
semper et noceat, et putare quod inde ipsa non pereas unde alios periisse 
cognoscas!
      

        XIV.
        Neque enim Deus coccineas aut purpureas
-----------------------------------------------------------
oves fecit, aut herbarum succis et conchyliis tingere et colorare Ianas 
docuit, nec distinctis auro lapillis et margaritis contexta serie et numerosa 
compage
-----------------------------------------------------------
digestis monilia instituit, quibus cervicem quam fecit absconderes, ut 
operiatur illud quod Deus in homine formavit, et conspiciatur id desuper 
quod diabolus adinvenit. An vulnera inferri auribus Deus voluit, quibus 
innocens adhuc infantia et mali saecularis ignara crucietur, ut postea 
de aurium cicatricibus et cavernis pretiosa grana dependeant, gravia etsi 
non suo pondere, mercium tamen quantitate? Quae omnia peccatores et apostatae 
angeli suis artibus prodiderunt quando, ad terrena contagia devoluti, a 
coelesti vigore recesserunt. Illi et oculos circumducto
-----------------------------------------------------------
nigrore fucare et genas mendacio ruboris inficere et mutare adulterinis 
coloribus crinem et expugnare omnem oris et capitis veritatem corruptelae 
suae impugnatione docuerunt.
      

        XV.
        Et quidem isto in loco, pro timore 178 quem nobis fides suggerit, 
pro dilectione quam fraternitas exigit, non virgines tantum aut viduas, 
sed et nuptas puto et omnes omnino feminas admonendas quod opus Dei et 
factura ejus et plastica adulterari nullo modo debeat adhibito flavo colore, 
vel nigro pulvere, vel rubore, aut quolibet denique lineamenta nativa corrumpente
-----------------------------------------------------------
medicamine. Dicit Deus: Faciamus hominem ad imaginem et similitudem nostram.. 
Et audet quisquam mutare et convertere quod Deus fecit? Manus Deo inferunt 
quando id quod ille formavit reformare et transfigurare contendunt, nescientes 
quia opus Dei est omne quod nascitur, diaboli quodcumque mutatur. Si quis 
pingendi artifex vultum alicujus et speciem et corporis qualitatem aemulo 
colore signasset, et, signato jam consummatoque simulacro, manus alius 
inferret, ut jam formata, jam picta quasi peritior reformaret, gravis prioris 
artificis injuria et justa indignatio videretur. Tu te existimas impune 
laturam tam improbae temeritatis audaciam, Dei artificis offensam? Ut enim 
impudica circa homines et incesta fucis lenocinantibus non sis,
-----------------------------------------------------------
corruptis violatisque quae Dei sunt, pejor adultera detineris. Quod ornari 
te putas, quod putas comi, impugnatio est ista divini operis, praevaricatio 
est veritatis.
      

        XVI.
        Monentis Apostoli vox est: Expurgate vetus fermentum, ut sitis 
nova conspersio, sicut estis azymi. Nam et pascha nostrum immolatus est 
Christus. Itaque festa celebremus, non in fermento vetere, neque in fermento 
malitiae et nequitiae, sed in azymis sinceritatis et veritatis. Num 
sinceritas perseverat et veritas quando quae sincera sunt polluuntur colorum 
adulteriis, et adulterinis medicaminum fucis in mendacium vera mutantur? 
Dominus tuus dicit: Non potes facere capillum unum album aut nigrum (Matth. 
V,
-----------------------------------------------------------
36): et tu ad vincendam Domini tui vocem vis te esse
-----------------------------------------------------------
potiorem? Audaci conatu et sacrilego contemptu crines tuos inficis, malo 
praesagio futurorum capillos jam tibi flammeos auspicaris, et peccas, proh 
nefas! capite, id est corporis parte meliore. Et cum scriptum sit de Domino: 
Caput autem ejus et capilli erant albi velat lana aut nix, tu execraris 
canitiem, detestaris alborem qui sit ad Domini caput similis.
      

        XVII.
        Non metuis, oro, quae talis es, ne cum resurrectionis dies venerit, 
artifex tuus te non recognoscat, ad sua praemia et promissa venientem removeat 
et excludat, increpans vigore censoris et judicis dicat: Opus hoc meum 
non est, nec imago nostra est. Cutem falso medicamine polluisti, crinem 
adultero colore mutasti, expugnata est mendacio facies,
-----------------------------------------------------------
figura corrupta est, vultus alienus est. Deum videre non poteris, quando 
oculi tui non sunt quos Deus fecit, sed quos diabolus infecit. Illum tu 
sectata es, rutilos atque depictos oculos serpentis imitata es, de inimico 
tuo compta, cum illo pariter et arsura. Haec, oro, cogitanda non sunt Dei 
servis? non die semper ac nocte metuenda? Viderint quid sibi nuptae per 
placendi studium de conjugum solatio blandiantur; quos dum in excusationem 
suam proferunt, ad societatem criminosae consensionis adsciscunt. Virgines 
certe, quibus hic sermo nunc consulit, quae se ejusmodi artibus compserint, 
inter virgines non putem debere numerari, sed tamquam contactas oves et 
morbidas pecudes a sancto et puro grege virginitatis
-----------------------------------------------------------
arceri, ne contagio suo caeteras polluant dum simul
-----------------------------------------------------------
degunt, ne perdant alias quaecumque perierunt.
      

        XVIII.
        Et quoniam continentiae bonum quaerimus, perniciosa quaeque et 
infesta vitemus. Nec illa praetereo quae, dum 179 negligentia in usum veniunt, 
contra pudicos et sobrios mores licentiam sibi de usurpatione fecerunt. 
Quasdam non pudet nubentibus interesse, et in illa lascivientium libertate 
sermonum colloquia incesta miscere, audire quod non decet, quod non licet 
dicere, observari et esse praesentes inter verba turpia et temulenta convivia 
quibus libidinum fomes accenditur, sponsa ad patientiam stupri, ad audaciam 
sponsus animatur. Quis illi in nuptiis locus est cui animus ad nuptias 
non est, aut voluptaria illic et laeta esse quae possunt ubi et studia 
et vota diversa sunt? Quid illic discitur, quid
-----------------------------------------------------------
videtur? Quantum a proposito suo virgo deficit, quando pudica quae venerat 
impudica discedit? Corpore licet virgo ac mente permaneat, oculis,
-----------------------------------------------------------
auribus, lingua minuit illa quae habebat.
      

        XIX.
        Quid vero quae promiscuas balneas adeunt, quae oculis ad libidinem 
curiosis pudori ac pudicitiae corpora dicata prostituunt? quae cum viros 
atque a viris nudae vident turpiter ac videntur, nonne ipsae illecebram 
vitiis praestant? nonne ad corruptelam et injuriam suam desideria praesentium 
sollicitant et invitant? Viderit, inquis, qua illuc mente quis veniat, 
mihi tantum reficiendi corpusculi cura est et lavandi. Non te purgat ista 
defensio, nec lasciviae et petulantiae crimen excusat. Sordidat lavatio, 
ista non abluit, nec emundat membra, sed maculat. Impudice tu neminem conspicis, 
sed ipsa conspiceris impudice. Oculos tuos turpi oblectatione non polluis; 
sed,
-----------------------------------------------------------
dum oblectas alios, ipsa pollueris. Spectaculum de lavacro facis. Theatro 
sunt foediora quo convenis. Verecundia illic omnis exuitur, simul cum amictu
-----------------------------------------------------------
vestis honor corporis ac pudor ponitur, denotanda et contrectanda virginitas 
revelatur. Jam nunc considera an, cum vestita es, verecunda sis inter viros 
talis cui ad inverecundiam proficit audacia nuditatis.
      

        XX.
        Sic ergo frequenter Ecclesia virgines suas plangit, sic ad infames 
earum ac detestabiles fabulas ingemiscit, sic flos virginum extinguitur, 
honor continentiae ac pudor caeditur, gloria omnis ac dignitas profanatur! 
Sic se expugnator inimicus per artes suas inserit; sic insidiis per occulta 
fallentibus diabolus obrepit. Sic, dum ornari cultius, dum liberius evagari 
virgines volunt, esse virgines desinunt, furtivo dedecore corruptae, viduae 
antequam nuptae, non mariti sed Christi adulterae; quam fuerant praemiis 
ingentibus virgines destinatae, tam magna supplicia
-----------------------------------------------------------
pro amissa virginitate sensurae.
      

        XXI.
        Audite itaque me, virgines, ut parentem; audite, quaeso, vos timentem 
pariter ac monentem; audite utilitatibus et commodis vestris fideliter 
consulentem. Estote tales quales vos Deus artifex fecit:
-----------------------------------------------------------
estote tales quales vos manus Patris instituit: maneat in vobis facies 
incorrupta, cervix pura, forma sincera. Non inferantur auribus vulnera, 
nec brachia includat aut colla de armillis et monilibus catena pretiosa; 
sint a compedibus aureis pedes liberi, crines nullo colore fucati, oculi 
conspiciendo Deo digni. Celebrentur lavacra cum feminis, quarum inter vos 
pudica lavatio est. Nuptiarum festa improba et convivia lasciva vitentur, 
quorum periculosa contagio est. Vince vestem, quae virgo es: vince aurum, 
quae carnem vincis et saeculum. Non est ejusdem non posse a majoribus vinci 
et imparem minoribus inveniri. Arcta et angusta est via quae ducit ad vitamdurus 
et arduus est limes qui tendit ad gloriam. Per hunc viae limitem martyres 
pergunt, eunt
-----------------------------------------------------------
virgines, justi quique gradiuntur. Lata et spatiosa itinera vitate. Lethales 
illic illecebrae et mortiferae voluptates. 180 Illic diabolus blanditur 
ut fallat, arridet ut noceat, illicit ut occidat. Primus, cum centeno, 
martyrum fructus est, secundus, sexagenarius, vester est.
-----------------------------------------------------------
Ut apud martyres non est carnis et saeculi cogitatio, nec parva et levis 
et delicata congressio, sic et in vobis, quarum ad gratiam merces secunda 
est, sit et virtus ad tolerantiam proxima. Non est ad magna facilis ascensus. 
Quem sudorem perpetimur, quem laborem, cum conamur ascendere colles et 
vertices montium? Quid, ut ascendamus ad coelum? Si praemium pollicitationis 
attendas, minus est quod laboras. Immortalitas perseveranti datur, perpetua 
vita promittitur, regnum Dominus pollicetur.
      

        XXII.
        Servate, virgines, servate quod esse coepistis, servate quod eritis. 
Magna vos merces manet, praemium grande virtutis, munus maximum castitatis. 
Vultis scire quo malo careat et quid boni teneat continentiae virtus? Multiplicabo, 
inquit mulieri
-----------------------------------------------------------
Deus, tristitias tuas et gemitus tuos, et in tristitia paries filios, et 
conversio tua ad virum tuum, et ipse tui dominabitur. Vos ab hac sententia 
liberae estis, vos mulierum tristitias et gemitus non
-----------------------------------------------------------
timetis. Nullus vobis de partu circa filios metus est, nec maritus est 
dominus, sed dominus vester et caput Christus est ad instar et vicem masculi. 
Sors vobis et conditio communis est. Domini vox est in illa dicentis: Filii 
saeculi hujus generant et generantur. Qui autem habuerint dignationem saeculi 
illius et resurrectionis a mortuis, non nubunt, neque matrimonium faciunt. 
Neque enim incipient mori: aequales enim sunt Angelis Dei, cum sint filii 
resurrectionis. Quod futuri sumus jam vos esse coepistis. Vos resurrectionis 
gloriam in isto saeculo jam tenetis, per saeculum sine saeculi contagione 
transitis. Cum castae perseveratis et virgines. Angelis Dei estis aequales. 
Tantum maneat et duret solida et illaesa virginitas, et ut coepit fortiter, 
jugiter perseveret;
-36)

-----------------------------------------------------------
nec monilium aut vestium quaerat ornamenta, sed morum. Deum spectet et 
coelum, neque oculos ad sublime porrectos ad carnis et mundi concupiscentiam 
deprimat aut ad terrena deponat.
-----------------------------------------------------------

      


        XXXIII.
        Prima sententia crescere et generare praecepit, secunda continentiam 
suasit. Cum adhuc rudis mundus et inanis est, copiam foecunditate generantes 
propagamur, et crescimus ad humani generis augmentum: cum jam refertus 
est orbis et mundus impletus, qui capere continentiam possunt, spadonum 
more viventes, castrantur ad regnum. Nec hoc jubet Dominus, sed hortatur; 
nec jugum necessitatis imponit, quando maneat voluntatis arbitrium liberum. 
Sed cum habitationes multas apud Patrem suum dicat, melioris habitaculi 
hospitia demonstrat. Habitacula ista meliora vos petitis, carnis desideria 
castrantes, majoris gratiae praemium in coelestibus obtinetis. Omnes quidem 
qui ad divinum lavacrum Baptismi sanctificatione perveniunt, hominem illic
-----------------------------------------------------------
veterem gratia lavacri salutaris exponunt, et innovati Spiritu sancto, 
a sordibus contagionis antiquae iterata nativitate purgantur. Sed nativitatis 
iteratae vobis major sanctitas et veritas competit, quibus desideria jam 
carnis et corporis nulla sunt. Sola in vobis quae sunt virtutis et spiritus 
ad gloriam remanserunt. Apostoli vox est, quem Dominus vas electionis suae 
dixit, quem ad promenda mandata coelestia Deus
-----------------------------------------------------------
misit: Primus homo, inquit, de terrae limo, secundus homo de coelo. Qualis 
ille de limo, tales et qui de limo; et qualis coelestis, tales et coelestes. 
Quomodo portavimus imaginem ejus qui de limo est, portemus et imaginem 
ejus qui de coelo estHanc imaginem virginitas portat, portat integritas, 
181 sanctitas portat et veritas; portant disciplinae Dei memores, justitiam 
cum religione retinentes, stabiles in fide, humiles in timore, ad omnem 
tolerantiam fortes, ad sustinendam injuriam mites, ad faciendam misericordiam 
faciles, fraterna pace unanimes atque concordes.
      

        XXIV.
        Quae vos singula, o bonae virgines, observare, diligere, implere 
debetis; quae Deo et Christo vacantes, ad Dominum, cui vos dicastis, et 
majore
-49)

-----------------------------------------------------------
et meliore parte praeceditis. Provectae annis, junioribus facite magisterium: 
minores natu, praebete comparibus incitamentum. Hortamentis vos mutuis 
excitate, aemulis de virtute documentis ad gloriam provocate. Durate fortiter, 
spiritaliter pergite, pervenite feliciter. Tantum mementote tunc nostri, 
cum incipiet in vobis virginitas honorari.
      

  