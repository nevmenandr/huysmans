######################################################################

 	


        PRAEFATIO.

-----------------------------------------------------------
 


          I.
          DESIDERASTI, Fortunate carissime, ut, quoniam persecutionum et 
pressurarum pondus incumbit, et in fine atque in consummatione mundi antichristi 
tempus infestum appropinquare jam coepit, ad praeparandas et corroborandas 
fratrum mentes de divinis Scripturis hortamenta componerem, quibus milites
-----------------------------------------------------------
Christi ad coeleste et spiritale certamen animarem. Obtemperandum fuit 
desiderio tuo tam necessario, ut, quantum sufficit mediocritas nostra auxilio 
divinae inspirationis instructa, quasi arma ac munimenta quaedam pugnaturis 
fratribus de praeceptis Dominicis promerentur. Parum est enim quod Dei 
plebem
-----------------------------------------------------------
classico nostrae vocis erigimus, nisi credentium fidem et dicatam Deo devotamque 
virtutem divina lectione firmemus.
        

          II.
          Quid autem potius aut majus curae nostrae ac sollicitudini congruit, 
quam ut commissum 262 nobis divinitus populum et exercitum in castris caelestibus 
constitutum adversus diaboli tela et jacula exhortationibus assiduis praeparemus? 
Neque enim idoneus potest esse miles ad bellum qui non exercitatus prius 
in campo fuerit, aut qui agonisticam coronam quaerit adipisci in stadio 
coronabitur, nisi usum et peritiam virium ante meditetur. Adversarius vetus 
est et hostis antiquus cum quo praelium gerimus; sex millia annorum jam 
pene complentur ex quo hominem diabolus impugnat. Omnia genera tentandi 
et artes atque insidias
-----------------------------------------------------------
dejiciendi usu ipso vetustatis edidicit. Si imparatum invenerit militem 
Christi, si rudem, si non sollicitum ac toto corde vigilantem, circumvenit 
nescium, fallit incautum, decipit imperitum. Si vero quis Dominica praecepta 
custodiens et fortiter Christo adhaerens contra eum steterit, vincatur 
necesse est, quia Christus, quem confitetur, invictus est.
        

          III.
          Ac, ne in longum sermonem meum extenderem, frater charissime, 
et audientem vel legentem styli latioris copia fatigarem, compendium feci; 
ut, propositis titulis, quos quis et nosse debeat et tenere, capitula Dominica 
subnecterem et id quod proposueram divinae lectionis auctoritate solidarem, 
ut non tam tractatum meum videar tibi misisse quam materiam tractantibus 
praebuisse. Quae res in usum
-----------------------------------------------------------
singulis proficit utilitate majore. Nam, si confectam et paratam jam vestem 
darem, vestis esset mea, qua alius uteretur, et forsitan non pro habitudine 
staturae et corporis res alteri facta minus congruens haberetur. Nunc vero 
de agno per quem redempti ac vivificati sumus, lanam ipsam et purpuram 
misi; quam cum acceperis, tunicam tibi pro voluntate conficies, et plus 
ut in domestica tua atque in propria veste laetaberis, et caeteris quoque 
ut conficere et ipsi pro arbitrio suo possint quod misimus exhibebis, ut, 
vetere illa nuditate contecta, perferant omnes indumenta Christi, coelestis 
gratiae sanctificatione vestiti.
        

          IV.
          Necnon et illud consilium, frater charissime,
-----------------------------------------------------------
utile et salubre prospexi, in exhortatione tam necessaria quae martyres 
faciat, amputandas esse verborum nostrorum moras et tarditates, atque ambages 
sermonis humani subtrahendas, ponenda sola illa quae Deus loquitur, quibus 
servos suos ad martyrium Christus hortatur. Praecepta ipsa divina velut 
arma pugnantibus suggerenda sunt. Illa sint militaris tubae hortamenta, 
illa pugnantibus classica. Inde aures erigantur, inde instruantur mentes, 
inde et animi et corporis vires ad omnem passionis tolerantiam roborentur. 
Nos tantum qui, Domino permittente, primum Baptisma credentibus dedimus, 
ad aliud quoque singulos praeparemus, insinuantes et docentes hoc esse 
Baptisma in gratia majus, in potestate sublimius, in honore pretiosius, 
Baptisma in quo Angeli baptizant,
-----------------------------------------------------------
Baptisma in quo Deus et Christus ejus exultant, Baptisma post quod nemo 
jam peccat, Baptisma quod fidei nostrae incrementa consummat, Baptisma 
quod nos de mundo recedentes statim Deo copulat. In aquae Baptismo accipitur 
peccatorum remissa, in sanguinis Baptismo corona virtutum. Amplectenda 
res est et optanda et omnibus postulationum nostrarum precibus expetenda, 
ut qui servi Dei sumus, simus et amici.
        
      


        CAPITULA LIBRI SEQUENTIS.

          I.
          In exhortandis itaque ac praeparandis fratribus nostris, et virtutis 
ac fidei firmitate ad praeconium Dominicae confessionis atque ad praelium 
persecutionis et passionis armandis, primo in loco dicendum
-----------------------------------------------------------
est idola deos non esse, quae homo sibi facit. Neque enim quae fiunt factore 
suo et fabricatore majora263 sunt, aut protegere et servare quemquam possunt 
quae ipsa de templis suis pereunt, nisi ab homine serventur. Sed nec elementa 
colenda esse quae homini, secundum dispositionem et praeceptum Dei, serviunt.
        

          II.
          Destructis idolis, et elementorum ratione monstrata, ostendendum 
Deum solum colendum esse.
        

          III.
          Tunc addendum quae comminatio Dei sit adversus eos qui idolis 
sacrificant.
        

          IV.
          Praeterea docendum non facile ignoscere Deum idololatris.
-----------------------------------------------------------

        

          V.
          Et quod sic idololatriae indignetur Deus, ut praeceperit etiam 
eos interfici qui sacrificare et servire idolis suaserint.
        

          VI.
          Subjungendum post haec, quod, redempti ac vivificati Christi 
sanguine, nihil Christo praeponere debeamus, quia nec ille quicquam nobis 
praeposuerit, et ille propter nos mala bonis praetulerit, paupertatem divitiis, 
servitutem dominationi, mortem immortalitati; nos contra in passionibus 
nostris paupertati saeculari paradisi divitias et delicias praeferamus, 
dominatum et regnum aeternum temporariae servituti, immortalitatem morti, 
Deum et Christum diabolo et antichristo.
        

          VII.
          Insinuandum quoque ne, erepti de faucibus diaboli et de laqueis 
saeculi liberati, si in angustiis
-----------------------------------------------------------
et pressuris esse coeperint, regredi denuo ad saeculum velint et perdant 
quod evaserint.
        

          VIII.
          Insistendum potius esse et perseverandum in fide et virtute et 
coelestis ac spiritalis gratiae consummatione, ut ad palmam et coronam 
possit perveniri.
-----------------------------------------------------------

        

          IX.
          Ad hoc enim pressuras et persecutiones fieri ut probemur.
        

          X.
          Nec timendas esse injurias et poenas persecutionum, quia major 
est Dominus ad protegendum, quam diabolus ad impugnandum.
        

          XI.
          Ac, ne expavescat quis et conturbetur ad pressuras et persecutiones 
quas patimur in isto mundo, probandum ante praedictum esse quod nos mundus 
odio habiturus esset, et quod persecutiones adversum nos excitaret, ut 
ex hoc ipso quod haec fiant manifesta sit fides divinae pollicitationis 
in mercedibus et praemiis postmodum secuturis, nec novum quid accidat Christianis, 
quando ab initio mundi boni laboraverint, et oppressi atque occisi sint 
ab injustis.
-----------------------------------------------------------

        

          XII.
          In novissima parte ponendum est quae spes et quae merces maneat 
justos et martyres post conflictationes hujus temporis et passiones, et 
quod plus accepturi simus in passionis remuneratione quam quod hic sustinemus 
in ipsa passione.
        
      


        DE EXHORTATIONE MARTYRII.

          CAP. I,--QUOD IDOLA DII NON SINT, ET QUOD NEC ELEMENTA VICE DEORUM 
COLENDA SINT.
Ostenditur in Psalmo CXIII: Idola gentium argentum et aurum, opera manuum 
hominum. Os habent
-----------------------------------------------------------
et non loquuntur, oculos habent et non vident, aures habent et non audiunt. 
Neque enim est spiritus in ore ipsorum. Similes illis fiant qui faciunt 
ea. Item in Sapientia Salomonis: Omnia idola nationum aestimaverunt deos; 
quibus neque oculorum usus est ad videndum, neque nares ad percipiendum 
spiritum, neque aures ad audiendum, neque digiti in manibus ad tractandum, 
sed et pedes eorum pigri ad ambulandum. Homo enim fecit illos, et qui spiritum 
mutuatus est finxit
-----------------------------------------------------------
illos. Nemo autem sibi similem homo poterit deum fingere: cum sit enim 
mortalis, mortuum fingit manibus iniquis. Melior est autem ipse iis quos 
colit, quoniam ipse quidem vixit, illi autem numquam. Item in Exodo: 
Non facies tibi idolum nec cujusquam
- 17)

-----------------------------------------------------------
similitudinem. Item apud Salomonem de elementis: Neque opera attendentes 
agnoverunt quis esset artifex, sed aut ignem, aut spiritum, aut citatum 
aerem, aut gyrum stellarum, aut nimiam aquam, aut solem aut lunam deos 
putaverunt. Quorum si propter speciem hoc aestimaverunt, sciant quanto 
iis 264 Dominus sit speciosior. Aut si virtutes et opera eorum mirati sunt, 
intelligant ab ipsis quoniam qui haec constituit fortia fortior est illis.



          CAP. II.--QUOD DEUS SOLUS COLENDUS SIT.


-4)

-----------------------------------------------------------

Sicut scriptum est: Dominum Deum tuum adorabis, et illi soli servies. 
Item in Exodo: Non erunt tibi dii alii absque me. Item illic: Videte, 
videte quia ego sum, et non est Deus praeter me. Ego interimam et vivere 
faciam, percutiam et ego sanabo, et non est qui eripiat de manibus meis. 
Item in Apocalypsi: Et vidi alium Angelum volantem in medio caelo, habentem 
Evangelium aeternum, ut annuntiaret super terram et super omnes nationes 
et tribus et linguas et populos, dicentem voce magna: Metuite potius Deum, 
et date illi claritatem, quoniam venit hora judicii ejus; et adorate eum 
qui fecit caelum et terram et mare et omnia quae in eis sunt. Sic et 
Dominus in Evangelio commemorationem
-----------------------------------------------------------
facit primi et secundi praecepti dicens: Audi Israel. Dominus Deus tuus 
Deus unus est; et: Diliges Dominum tuum de toto corde tuo et de tota anima 
tua et de tota virtute tua. Hoc primum, et secundum simile huic: Diliges 
proximum tuum tamquam te. In his duobus praeceptis tota lex pendet et Prophetae. 
Et iterum: Haec est autem vita aeterna, ut cognoscant te solum et verum 
Deum et quem misisti Jesum Christum.



          CAP. III.--QUAE COMMINATIO DEI SIT ADVERSUS EOS QUI IDOLIS SACRIFICANT.
In Exodo: Sacrificans diis eradicabitur, nisi Domino soli. Item in 
Deuteronomio: Sacrificaverunt daemoniis, et non Deo.
-----------------------------------------------------------
Item apud Esaiam: Adoraverunt eos quos fecerunt digiti eorum, et curvatus 
est homo, et humiliatus est vir, et non taxabo illis. Et iterum: Illis 
fudistis libamina, et illis imposuistis sacrificia. Super haec ergo non 
indignabor, dicit Dominus? Item apud Hieremiam: Nolite ambulare post 
deos alienos ut serviatis eis, et ne adoraveritis eos, et ne incitetis 
me in operibus manuum vestrarum ad disperdendos vos. Item in Apocalypsi: 
Si quis adorat bestiam et imaginem ejus, et accipit notam
-----------------------------------------------------------
in fronte sua aut in manu, bibet et ipse de vino irae Dei mixto in poculo 
irae ejus, et punietur igne et sulphure sub oculis sanctorum Angelorum 
et sub oculis Agni: et fumus de tormentis eorum in saecula saeculoruma 
scendet; nec habebunt requiem die ac nocte quicumque adorant bestiam et 
imaginem ejus.



          CAP. IV.--NON FACILE IGNOSCERE DEUM IDOLOLATRIS.
Moyses in Exodo pro populo rogat, nec impetrat. Precor, ait, Domine, deliquit 
populus hic delictum grande. Fecerunt sibi deos aureos. Et nunc si dimittis 
illis delictum, dimitte. Sin autem, dele me de libro quem scripsisti. Et 
dixit Dominus ad Moysen: Si quis deliquit ante me, deleam eum de libro 
meo. Item cum Hieremias pro populo deprecaretur, Dominus ad eum loquitur 
dicens: Et tu
-11)

     16: (Exod. XXXII, 31-33)

-----------------------------------------------------------
noli orare pro populo hoc, et noli postulare pro ipsis in prece et oratione, 
quia non exaudiam in tempore quo invocabunt me, in tempore afflictionis 
suae. Ezechiel quoque hanc eamdem denuntiat indignationem Dei his qui 
in Deum delinquunt: Et fuit, inquit, verbum Domini ad me dicens: Fili hominis, 
terra quaecumque peccaverit mihi ut delinquat delictum, extendam manum 
meam super eam, et obteram stabilimentum panis, et immittam in eam famem, 
et auferam de ea hominem et pecora. Et si fuerint tres viri hi in medio 
ejus, Noe, Daniel et Job, non liberabunt filios neque filias, ipsi soli 
salvi erunt. Item in libro Regnorum primo: Si delinquendo peccet vir 
adversus virum, orabunt pro eo Dominum. Si autem in Deum peccet homo, quis 
orabit pro
-----------------------------------------------------------
eo?



          CAP. V.--265 QUOD SIC IDOLOLATRIAE INDIGNETUR DEUS, UT PRAECEPERIT 
ETIAM EOS INTERFICI QUI SACRIFICARE ET SERVIRE IDOLIS SUASERINT.
In Deuteronomio: Quod si rogaverit te frater tuus, aut filius tuus, aut 
filia tua, aut uxor tua quae est in sinu tuo, aut amicus tuus, qui aequalis 
est animae tuae, latenter dicens: « Eamus et serviamus diis aliis, diis 
gentium; » non consenties ei, et non exaudies eum, et
-----------------------------------------------------------
non parcet oculus tuus super eum, et non celabis eum, annuntians annuntiabis 
de illo. Manus tua erit super eum, in primis interficere eum, et manus 
omnis populi postremo; et lapidabunt eum et morietur, quoniam quaesivit 
avertere te a Domino Deo tuo. Et iterum loquitur Dominus et dicit nec 
civitati parcendum, etiamsi universa consenserit ad idololatriam: Aut si 
audieris in una ex civitatibus quas Dominus Deus tuus dabit tibi inhabitare 
te illic, dicentes: « Eamus et serviamus diis aliis, » quos non nosti, 
interficiens necabis omnes qui sunt in civitate caede gladii, et incendes 
civitatem igni, et erit sine habitaculo in aeternum. Non reaedificabitur 
etiam nunc, ut avertatur Dominus ab indignatione irae suae. Et dabit tibi 
misericordiam et miserebitur tui, et multiplicabit te, si exaudieris vocem 
Domini Dei tui, et observaveris praecepta
-----------------------------------------------------------
ejus. Cujus praecepti et vigoris memor Mattathias interfecit eum qui 
ad aram sacrificaturus accesserat. Quod si ante adventum Christi circa 
Deum colendum et idola spernenda haec praecepta servata sunt, quanto magis 
post adventum Christi servanda sunt; quando ille veniens non verbis tantum 
nos hortatus sit, sed et factis, post omnes injurias et contumelias passus 
quoque et crucifixus, ut nos pati et mori exemplo suo doceret, ut nulla 
sit homini excusatio pro se non patienti, cum passus sit ille pro nobis; 
et cum ille passus sit pro alienis peccatis, multo magis pro peccatis suis 
pati unumquemque debere? Et ideo in Evangelio comminatur et dicit: Quicumque 
confessus
-----------------------------------------------------------
fuerit me coram hominibus, et ego confitebor eum coram Patre meo, qui in 
caelis est; qui autem negaverit me coram hominibus, et ego negabo eum coram 
Patre meo, qui in caelis est. Item Apostolus Paulus: Si enim commorimur, 
inquit, et convivemus: si toleramus, et conregnabimus: si negabimus, et 
ipse negabit nos. Item Joannes: Qui negat Filium, neque Patrem habet: 
qui confitetur Filium, et Filium et Patrem habet. Unde nos ad contemptum 
mortis hortatur Dominus et corroborat dicens: Nolite timere eos qui occidunt 
corpus, animam
-----------------------------------------------------------
autem non possunt occidere. Magis autem metuite eum qui potest animam et 
corpus occidere in gehennam. Et iterum: Qui amat animam suam, perdet 
eam: et qui odit animam suam in isto saeculo, in vitam aeternam conservabit 
illam.



          CAP. VI.--QUOD, REDEMPTI ET VIVIFICATI CHRISTI SANGUINE, NIHIL 
CHRISTO PRAEPONERE DEBEAMUS.
In Evangelio Dominus loquitur et dicit: Qui diligit patrem aut matrem super 
me, non est me dignus. Et qui diligit filium aut filiam super me, non est 
me dignus. Et qui non accipit crucem suam et sequitur me, non est me dignus. 
Sic et in Deuteronomio scriptum est: Qui dicunt patri et matri, « Non novi 
te, « et filios suos non agnoverunt, hi custodierunt praecepta tua, et 
testamentum tuum servaverunt (Deut.
-----------------------------------------------------------
XXXIII, 9). Item apostolus Paulus: Quis nos, inquit, separabit a charitate 
Christi? pressura an angustia, an persecutio, an fames, an nuditas, an 
periculum, an gladius? Sicut scriptum est: Quia propter te occidimur tota 
die, aestimati sumus ut oves victimae, sed in his omnibus superamus propter 
eum qui dilexit nos. Et iterum: Non estis vestri: empti enim estis 
pretio magno, glorificate et portate Deum in corpore vestro. Et iterum: 
Pro omnibus mortuus est 266 Christus, ut et qui vivunt, jam non sibi vivant, 
sed ei qui pro ipsis mortuus est et resurrexit.



          CAPUT VII.--EREPTOS DE FAUCIBUS DIABOLI, ET DE LAQUEIS SAECULI 
LIBERATOS, NON DEBERE DENUO AD SAECULUM REVERTI, NE PERDANT QUOD EVASERINT.


-----------------------------------------------------------

In Exodo, Judaicus populus, ad umbram nostri et imaginem praefiguratus, 
cum, Deo tutore et vindice, evasisset Pharaonis atque Aegypti, id est diaboli 
et saeculi, durissimam servitutem; circa Deum perfidus et ingratus, adversus 
Moysen mussitat, respiciens solitudinis ac laboris incommoda, et non intelligens 
libertatis ac salutis beneficia divina, reverti quaerit ad Aegypti, hoc 
est ad saeculi, servitutem unde fuerat exutus, cum magis fidere deberet 
in Deum et credere; quoniam qui a diabolo et saeculo
-----------------------------------------------------------
liberat populum suum, protegit liberatum: Quid hoc nobis, inquiunt, fecisti 
in ejiciendo nos de Aegypto? melius est nobis servire Aegyptiis quam mori 
in solitudine hac. Et dixit Moyses ad populum: Fidite, et state, et cernite 
salutem quae a Domino est, quam vobis faciet hodie: Dominus ipse pugnabit 
pro vobis, et vos tacebitis. Quod nos admonens in Evangelio suo Dominus, 
et docens ne ad diabolum rursus et ad saeculum, quibus renuntiavimus et 
unde evasimus, revertamur, dicit: Nemo retro attendens et superponens manum 
suam super aratrum, aptus est regno Dei. Et iterum: Et qui in agro 
est, non convertatur retro. Memores estote uxoris Loth. Ac, ne quis 
aliqua vel cupiditate rerum, vel suorum dulcedine retardetur quominus
-----------------------------------------------------------
Christum sequatur, addit et dicit: Qui non renuntiat omnibus quae sunt 
ejus, non est potest meus esse discipulus.



          CAPUT VIII.--INSISTENDUM ESSE ET PERSEVERANDUM IN FIDE ET VIRTUTE, 
ET COELESTIS AC SPIRITALIS GRATIAE CONSUMMATIONE, UT AD PALMAM ET CORONAM 
POSSIT PERVENIRI.
In Paralipomenon: Dominus vobiscum est, quamdiu et vos estis cum ipso. 
Si autem dereliqueritis eum, derelinquet vos. Item apud Ezechielem: 
Justitia justi non liberabit eum, in quacumque die exerraverit. Item 
in Evangelio Dominus loquitur et dicit: Qui perseveraverit usque in finem, 
hic salvus erit. Et iterum: Si permanseritis in verbo meo, vere discipuli 
mei estis,
-----------------------------------------------------------
et cognoscetis veritatem, et veritas liberabit vos. Praemonens quoque 
nos paratos semper esse debere, et expeditos in procinctu firmiter stare, 
addit et dicit: Sint lumbi vestri praecincti, et lucernae ardentes; et 
vos similes hominibus exspectantibus dominum suum, quando revertatur a 
nuptiis; ut, cum venerit et pulsaverit, aperiant ei. Beati servi illi, 
quos adveniens dominus invenerit vigilantes. Item beatus
-----------------------------------------------------------
apostolus Paulus, ut fides nostra proficiat et crescat et ad summa perveniat, 
hortatur dicens: Nescitis quoniam qui in studio currunt, omnes quidem currunt, 
unus tamen accipit palmam? Sic currite ut occupetis. Et illi quidem ut 
corruptibilem coronam accipiant, vos autem incorruptam. Et iterum: 
Nemo militans Deo obligat se molestiis saecularibus, ut possit placere 
ei cui se probavit. Sed et si certaverit quis, non coronabitur, nisi legitime 
pugnaverit. Et iterum: Oro autem vos, fratres, per misericordiam Dei, 
ut constituatis corpora vestra hostiam viventem, sanctam, placentem Deo; 
nec configuremini saeculo huic, sed transformamini in renovatione spiritus, 
ad probandum quae sit voluntas Dei bona et placens et perfecta. Et 
iterum:
-----------------------------------------------------------
Sumus filii Dei: si autem filii, et haeredes, haeredes quidem Dei, cohaeredes 
autem Christi; si quidem compatiamur, ut et commagnificemur. Et in 
Apocalypsi eadem loquitur divinae praedicationis hortatio, dicens: Tene 
quod habes, ne alius accipiat coronam tuam. Quod exemplum267 perseverandi 
et permanendi designatur in Exodo, ubi Moyses, ad superandum Amalech, qui 
figuram portabat diaboli, in signo et sacramento crucis allevabat supinas 
manus. Nec vincere adversarium potuit, nisi postquam stabilis in signo 
allevatis jugiter manibus perseveravit. « Et factum est, inquit, cum levabat 
Moyses manus, praevalebat Israel; ubi autem submiserat manus, invalescebat 
Amalech. Et accepto lapide supposuerunt sub eo, et sedebat super
-----------------------------------------------------------
eum. Et Aaron et Ur sustentabant manus ejus hinc et inde; et factae sunt 
manus Moysi stabiles usque in occasum solis. Et fugavit Jesus Amalech, 
et omnem populum ejus. Et dixit Dominus ad Moysen: Scribe hoc ut sit memoria 
in libro, et da in aures Jesu: quoniam deletione deleam memoriam Amalech 
de sub coelo. »



          CAPUT IX.--AD HOC PRESSURAS ET PERSECUTIONES FIERI, UT PROBEMUR.


-----------------------------------------------------------

In Deuteronomio: Tentat vos Dominus Deus vester, ut sciat si diligitis 
Dominum Deum vestrum ex toto corde vestro, et ex tota anima vestra, et 
ex tota virtute vestra. Et iterum apud Salomonem: Vasa figuli probat 
fornax, et homines justos tentatio tribulationis. Paulus quoque paria 
testatur ac loquitur dicens: Gloriamur in spe claritatis Dei; non solum 
autem, sed et gloriamur in pressuris, scientes quoniam pressura tolerantiam 
operatur, tolerantia autem probationem, probatio autem spem: spes autem 
non confundit, quia dilectio Dei infusa est in cordibus nostris per Spiritum 
sanctum qui datus est nobis. Et Petrus in Epistola
-----------------------------------------------------------
sua ponit et dicit: Charissimi, nolite mirari ardorem accidentem vobis, 
qui ad tentationem vestram fit; nec excidatis, tamquam novum aliquid vobis 
contingat. Sed quotiescumque communicatis Christi passionibus, per omnia 
gaudete; ut et in revelatione facta claritatis ejus gaudentes exultetis. 
Si improperatur vobis in nomine Christi, beati estis, quia majestatis et 
virtutis Domini nomen in vobis requiescit: quod quidem secundum illos blasphematur, 
secundum nos autem honoratur.



          CAPUT X.--TIMENDAS NON ESSE INJURIAS ET POENAS PERSECUTIONUM, 
QUIA MAJOR EST DOMINUS AD PROTEGENDUM, QUAM DIABOLUS AD IMPUGNANDUM.
Joannes in Epistola sua probat dicens: Major est qui in vobis est, quam 
qui in isto mundo.
-----------------------------------------------------------
Item in Psalmo CXVII: Non metuam quid mihi faciat homo, Dominus mihi auxiliator 
est (V\ 6).Et iterum: Isti in curribus et isti in equis, nos autem in nomine 
Domini Dei nostri magnificabimus. Ipsi obligati sunt et ceciderunt: nos 
autem surreximus et erecti sumus. Et adhuc fortius docens et ostendens 
Spiritus sanctus castra diaboli non timenda, et si bellum nobis hostis 
indixerit, in ipso magis bello
-----------------------------------------------------------
spem nostram consistere, et congressione illa justos ad divinae sedis et 
salutis aeternae praemium pervenire, in Psalmo XXVI ponit et dicit: Si 
directa fuerint in me castra, non timebit cor meum: et si exsurrexerit 
super me bellum, in illud ego sperabo. Unam petii a Domino, hanc requiram, 
ut inhabitem in domo Domini per omnes dies vitae meae. Item in Exodo declarat 
Scriptura divina pressuris multiplicari nos potius et augeri, dicens: Quantoque 
eos deprimebant, tanto plures fiebant, et invalescebant magis. Et in 
Apocalypsi protectio divina promittitur passionibus nostris: Nihil, inquit, 
eorum timeas quae passurus es. Nec alius securitatem nobis et protectionem 
pollicetur, quam qui et per Esaiam prophetam loquitur dicens: Noli timere, 
quia te redemi, et vocavi
-----------------------------------------------------------
te nomine tuo; meus es tu. Et si transieris per aquam, tecum sum, et flumina 
te non inundabunt, et si transieris per ignem, non combureris et flamma 
te non comburet, quoniam ego Dominus Deus tuus, Sanctus Israël, qui te 
salvum facio. Qui et in Evangelio promittit auxilium divinum 268 Dei 
servis in persecutionibus non defuturum, dicens: Cum autem vos tradiderint, 
nolite cogitare quo modo aut quid loquamini; dabitur enim vobis in illa 
hora quid loquamini: non enim vos estis qui loquimini, sed spiritus Patris 
qui loquitur in vobis. Et iterum: Ponite in cordibus vestris non praemeditari 
excusare: ego enim dabo vobis os et sapientiam cui non poterunt resistere 
adversarii vestri. Sicut in Exodo ad Moysen cunctantem et ad populum 
ire trepidantem Deus loquitur
-----------------------------------------------------------
dicens: Quis dedit os homini? et quis fecit mogilalum? et quis surdum? 
et quis videntem et caecum? nonne ego Dominus Deus? Et nunc perge, et ego 
aperiam os tuum, et instruam te quid loquaris. Nec difficile est Deo 
aperire os hominis devoti sibi, et confessori suo inspirare constantiam 
et fiduciam loquendi, qui in Numeris adversus Balaam prophetam etiam asinam 
fecerit loqui. Quare in
-----------------------------------------------------------
persecutionibus nemo cogitet quod periculum diabolus importet, sed immo 
consideret quod auxilium Deus praestet: nec mentem labefactet humana infestatio, 
sed corroboret fidem divina protectio: quando unusquisque, secundum Dominica 
promissa et fidei suae merita, tantum accipiat de Dei ope quantum se credat 
accipere; nec sit quod Omnipotens praestare non possit, nisi si accipientis 
fides caduca defecerit.



          CAPUT XI.--ANTE PRAEDICTUM ESSE QUOD NOS MUNDUS ODIO HABITURUS 
ESSET, ET QUOD PERSECUTIONES ADVERSUM NOS EXCITARET, ET QUOD NIHIL NOVUM 
CHRISTIANIS ACCIDAT, QUANDO AB INITIO MUNDI BONI LABORA VERINT, ET OPPRESSI 
ATQUE OCCISI SINT JUSTI AB INJUSTIS.
Dominus in Evangelio praemonet et praenuntiat,
-----------------------------------------------------------
dicens: Si mundus vos odit, scitote quoniam me primo odiit. Si de mundo 
essetis, mundus quod suum esset amaret: sed, quia de mundo non estis, et 
ego elegi vos de mundo, propterea odit vos mundus, Mementote sermonis quem 
dixi vobi: Non est servus major domino suo: si me persecuti sunt, et vos 
persequentur. Et iterum: Veniet hora ut omnis qui vos occiderit, putet 
se officium Deo facere: sed hoc facient, quoniam non cognoverunt Patrem 
neque me. Haec autem locutus sum vobis, ut, cum venerit hora, eorum memores 
sitis, quia ego dixi vobis. Et iterum: Amen amen dico vobis, quoniam 
vos plorabitis et plangetis, saeculum autem gaudebit: vos tristes eritis, 
sed tristitia vestra in laetitiam veniet. Et iterum: Haec locutus sum 
vobis, ut in me pacem habeatis, in saeculo autem pressuram: sed fidite, 
quoniam ego vici saeculum. Et cum a discipulis suis interrogaretur
-----------------------------------------------------------
de signo adventus sui et consummationis mundi, respondit et dixit: Cavete 
ne quis vos fallat; multi enim venient in nomine meo dicentes: Ego sum 
Christus; et
-----------------------------------------------------------
multos fallent. Incipietis autem audire bella et auditus bellorum: 
videte, nolite tumultuari: oportet enim haec fieri, sed nondum est finis. 
Exsurget enim gens super gentem, et regnum super regnum; et erunt fames 
et terrae motus et pestilentiae per singula loca; omnia autem ista initia 
parturitionum sunt. Tunc tradent vos in pressuram, et interficient vos; 
et eritis odibiles omnibus gentibus propter nomen meum. Et tunc scandalizabuntur 
multi, et invicem tradent et odient invicem. Et multi pseudoprophetae exsurgent 
et seducent multos: et eo quod facinus abundet, refrigescet charitas multorum. 
Qui autem toleraverit usque in finem, hic salvus erit. Et praedicabitur 
Evangelium istud regni per totum orbem terrae, in testimonium omnibus gentibus, 
et tunc veniet finis. Cum ergo videritis abominationem
-----------------------------------------------------------
vastationis, quae dicta est per Danielem prophetam, stantem in loco sancto 
(qui legit intelligat), tunc qui in Judaea sunt, fugiant in montes; et 
qui in tecto est, non descendat tollere quidquam de domo; et qui in 269 
agro est, non convertatur retro auferre vestimentum suum. Vae autem praegnantibus 
et nutrientibus in illis diebus! Orate autem ne fiat fuga vestra hyeme, 
neque sabbato. Erit enim tunc pressura magna, qualis non fuit ab initio 
mundi usque nunc, sed neque fiet: et nisi breviati essent dies illi, non 
esset salva omnis caro; propter electos autem breviabuntur illi dies. Tunc 
si quis dixerit vobis: Ecce hic est Christus, aut ecce illic, nolite credere. 
Surgent enim pseudochristi et pseudoprophetae: et dabunt signa magna et 
prodigia, ad errorem faciendum, si fieri potest, etiam electis. Vos autem 
cavete, ecce praedixi vobis omnia. Si ergo dixerint
-----------------------------------------------------------
vobis: Ecce in solitudine est, nolite exire; ecce in cubiculis, nolite 
credere. Sicut enim coruscatio exit ab Oriente, et apparet usque ad Occidentem, 
ita erit et adventus Filii hominis. Ubi fuerit cadaver, illuc colligentur
-----------------------------------------------------------
aquilae. Continuo autem post pressuram dierum illorum sol tenebricabit, 
et luna non dabit lumen suum, et stellae cadent de caelo, et virtutes caelorum 
movebuntur. Et tunc apparebit signum Filii hominis in caelo, et lamentabuntur 
omnes tribus terrae: et videbunt Filium hominis venientem in nubibus caeli 
cum virtute magna et claritate. Et mittet Angelos suos cum tuba magna. 
Et colligent electos ejus a quatuor ventis, a summis caelorum usque ad 
summitates eorum. Nec nova aut repentina haec sunt quae nunc accidunt 
Christianis, cum boni semper et justi, et Deo innocentiae lege ac verae 
religionis timore devoti, per pressuras et injurias, et graves ac multiformes 
infestationum poenas angusti itineris difficultate gradiantur. Sic in origine 
statim mundi Abel justus a fratre primus
-----------------------------------------------------------
occiditur: et Jacob fugatur, et Joseph venundatur, et David misericordem 
Saul rex persequitur, et Heliam majestatem Dei constanter ac fortiter asserentem 
rex Achab opprimere conatur; Zacharias sacerdos interficitur in medio templi 
et altaris, ut illic hostia ipse fiat ubi Deo hostias immolabat. Tot denique 
martyria justorum saepe celebrata, tot edita in posterum fidei et virtutis 
exempla. Tres pueri, Ananias, Azarias, Misahel, aetate compares, dilectione 
concordes, fide stabiles, virtute constantes, flammis ac poenis urgentibus 
fortiores, soli se Deo servire, solum nosse, solum colere proclamant, dicentes: 
Nabuchodonosor rex, non opus est nobis de hoc verbo respondere tibi. Est 
enim Deus, cui nos servimus, potens
-----------------------------------------------------------
nos eripere de camino ignis ardentis, et de manibus tuis, rex, liberabit 
nos. Et si non, notum sit tibi quia diis tuis non servimus, et imaginem 
auream quam statuisti, non adoramus. Et Daniel, Deo devotus et sancto Spiritu 
plenus, exclamat et dicit: Nihil colo ego nisi Dominum Deum meum, qui condidït 
coelum et
-----------------------------------------------------------
terram. Tobias quoque, sub regali licet ac tyrannica servitute, sensu 
tamen ac spiritu liber, confessionem suam Deo servat, et virtutem majestatemque 
divinam sublimiter praedicat, dicens: Ego in terra captivitatis meae confiteor 
illi, et ostendo virtutem ejus in natione peccatrice. Quid vero in 
Machabaeis, septem fratres et natalium pariter et virtutum sorte consimiles, 
septenarium numerum sacramento perfectae consummationis implentes? sic 
septem fratres in martyrio cohaerentes, ut primi in dispositione divina 
septem dies annorum septem millia continentes, ut septem Spiritus et Angeli 
septem qui assistunt et conversantur ante faciem Dei, et lucernae septiformes 
in tabernaculo martyrii, et in Apocalypsi septem candelabra aurea, et
-----------------------------------------------------------
apud Salomonem columnae septem, super quas aedificavit domum Sapientia: 
ita et istic septem fratrum numerus, Ecclesias septem numeri sui quantitate 
complexus, secundum quod in primo Regnorum270 libro legimus, sterilem septem 
peperisse (II, 5). Et apud Esaiam: Septem mulieres unum hominem apprehendunt, 
cujus invocari super se nomen exposcunt. Et apostolus Paulus, qui hujus 
legitimi numeri et certi meminit, ad septem Ecclesias scribit. Et in Apocalypsi 
(I, 19-21) Dominus mandata sua divina et praecepta coelestia ad septem 
Ecclesias et earum angelos dirigit, qui nunc istic in fratribus numerus 
invenitur, ut consummatio legitima compleatur.
-----------------------------------------------------------
Cum septem liberis plane copulatur et mater origo et radix; quae Ecclesias 
septem postmodum peperit, ipsa prima et una super Petrum Domini voce fundata. 
Nec vacat quod in passionibus sola cum liberis mater est: martyres enim, 
qui se Dei filios in passione testantur, jam non nisi Deo patre censentur; 
sicut in Evangelio Dominus docet, dicens:
-----------------------------------------------------------
Ne vocaveritis vobis patrem super terram, unus est enim pater vester qui 
in coelis est. Quae vero ediderunt confessionum praeconia, quam praeclara, 
quam magna documenta fidei praebuerunt! Rex Antiochus infestus, immo in 
Antiocho antichristus expressus, ora martyrum gloriosa et spiritu confessionis 
invicta, contagio suillae carnis maculare quaerebat, et cum flagellis graviter 
verberasset, ac nihil promovere potuisset, sartagines jussit igniri: quibus 
ignitis et accensis, eum qui primus locutus fuerat, et magis regem virtutis 
et fidei constantia provocaverat, admoveri praecepit et frigi, producta 
et exsecta prius lingua, quae confessa Deum fuerat: quod martyri gloriosius 
contigit; lingua enim confessa nomen Dei, prior ad Deum debuit ipsa proficisci.
-----------------------------------------------------------
Post in secundo excogitatis acrioribus poenis, antequam caetera membra 
torqueret, cutem capitis cum capillis detraxit, odio scilicet certo. Nam 
cum caput viri Christus sit, et caput Christi Deus; qui caput laniabat 
in martyre, Deum et Christum persequebatur in capite. At ille in martyrio 
suo fidens, et resurrectionis sibi praemium de Dei remuneratione promittens, 
exclamavit et dixit: Tu quidem impotens ex hac praesenti vita nos perdis; 
sed mundi rex defunctos nos pro suis legibus in aeternam vitae resurrectionem 
suscitabit. Tertius linguam postulatus cito protulit: nam poenam linguae 
exsecandae jam didicerat a fratre contemnere; manus quoque amputandas constanter 
extendit, multum beatus genere isto supplicii, cui contigit extensis ad 
poenam manibus passionis Dominicae instar imitari. Nec non et quartus, 
pari virtute tormenta contemnens, et ad retundendum regem coelesti voce 
respondens, exclamavit et dixit: Potius est ab hominibus morti datos exspectare 
spem a Deo iterum, ab eo suscitandos in vitam aeternam: tibi enim resurrectio
-----------------------------------------------------------
ad vitam non erit. Quintus, praeter quod carnificinam regis et duros 
variosque cruciatus fidei vigore calcabat, ad praescientiam quoque et notitiam 
futurorum spiritu divinitatis animatus, prophetavit regi indignationem 
Dei et ultionem velociter secuturam:
-----------------------------------------------------------
Potestatem, inquit, inter homines habens, cum sis corruptibilis, facis 
quod vis. Noli autem putare genus nostrum a Deo derelictum esse. Sustine 
et vide magnam potestatem ejus, qualiter te et semen tuum torquebit. 
Quale illud levamentum fuit martyri, quam grande solatium, in cruciatibus 
suis non tormenta propria cogitare, sed tortoris sui supplicia praedicare! 
In sexto vero non virtus sola, sed et humilitas praedicanda est; nihil 
sibi martyrem vindicasse, nec confessionis suae honorem superbis vocibus 
ventilasse, peccatis potius suis adscripsisse, quod persecutionem a rege 
pateretur; Deo vero dedisse quod postmodum vindicaretur. Docuit esse martyres 
271 verecundos, de ultione fidere, et nihil in passione jactare: Noli, 
inquit, frustra
-----------------------------------------------------------
errare: nos enim propter nosmetipsos haec patimur, peccantes in Deum nostrum. 
Tu autem, ne te existimes impune futurum, aggressus pugnare cum Deo. 
Admirabilis quoque mater, quae nec sexus infirmitate fracta, nec multiplici 
orbitate commota, morientes liberos spectavit libenter, nec poenas illas 
pignorum, sed glorias computavit, tam grande martyrium Deo praebens virtute 
oculorum suorum, quam praebuerant filii ejus tormentis et passione membrorum: 
cum sex punitis et occisis superesset unus ex fratribus, cui rex divitias 
et potentatus et multa pollicebatur, ut crudelitas ejus ac feritas vel 
unius subacti solatio foveretur, et peteret ut ad filium dejiciendum secum 
deprecaretur et mater; deprecata est illa, sed ut decebat martyrum matrem, 
ut decebat legis et Dei memorem, ut decebat filios suos non delicate sed 
fortiter diligentem. Deprecata est enim, sed ut Deum confiteretur: deprecata 
est ne a fratribus suis frater in consortio laudis et gloriae separaretur: 
tunc se septem filiorum computans matrem, si sibi contingeret filios septem 
Deo
-----------------------------------------------------------
potius peperisse, non saeculo Armans itaque eum et corroborans, et feliciore 
tunc partu filium generans: Fili, inquit, miserere mei, quae te in utero 
mensibus decem portavi, et lac triennio dedi, et alui, et in aetatem istam 
perduxi. Oro, fili, aspicias in coelum
-----------------------------------------------------------
et terram; et omnibus quae in eis sunt aspectis, intelligas quia ex nihilo 
fecit illa Deus et hominum genus. Itaque, fili, ne timeas carnificem istum, 
sed dignus fratribus effectus excipias mortem, ut in illa miseratione cum 
fratribus tuis te recipiam. Magna laus matris in exhortatione virtutis, 
sed major in Dei timore et in fidei veritate, quod nihil sibi, aut filio, 
de sex martyrum honore promisit, nec fratrum precem profuturam credidit 
ad negantis salutem: persuasit potius participem passionis fieri, ut in 
judicii die posset cum fratribus inveniri. Posthaec liberis suis commoritur 
et mater; neque enim aliud jam decebat, quam ut quae martyres pepererat 
et fecerat, in consortio illis gloriae jungeretur; et quos ad Deum praemiserat, 
ipsa
-----------------------------------------------------------
quoque sequeretur. Ac, ne quis, vel libelli vel alicujus rei oblata sibi 
occasione qua fallat, amplectatur decipientium malum munus, nec Eleazarus 
tacendus est, qui, cum sibi a ministris regis offerretur facultas ut, accepta 
carne qua liceret sibi vesci, ad circumveniendum regem, simularet se illa 
edere quae de sacrificiis atque illicitis cibis ingerebantur, consentire 
ad hanc fallaciam noluit, dicens: nec aetati suae, nec nobilitati convenire 
id fingere, quo caeteri scandalizarentur et in errorem inducerentur, existimantes 
Eleazarum nonaginta annos natum, ad alienigenarum morem, relicta et prodita 
Dei lege, transisse: nec tanti esse lucrari brevia
-----------------------------------------------------------
vitae momenta, ut offenso Deo incurreret aeterna supplicia. At ille excruciatus 
diu, et in extremo jam constitutus, cum inter verbera et tormenta moreretur, 
ingemiscens ait: Domine, qui sanctam habes scientiam, manifestum est quia, 
cum possem a morte liberari, durissimos dolores corporis tolero flagellis 
vapulans; animo autem propter tui ipsius metum libenter haec patior. 
Sincera prorsus fides et virtus integra ac satis pura, non regem Antiochum 
cogitasse, sed Deum judicem; et scisse proficere sibi ad salutem non posse, 
si hominem derideret ac falleret, quando Deus, qui conscientiae nostrae 
judex est et solus timendus est, nec derideri possit omnino nec falli. 
Si igitur et nos dicati ac devoti Deo vivimus, si supra justorum antiqua
-----------------------------------------------------------
et sancta vestigia iter facimus, 272 per eadem documenta poenarum, per 
eadem passionum martyria pergamus; hoc ampliorem gloriam computantes temporis 
nostri, quod, cum vetera exempla numerentur, exuberante postmodum copia 
virtutis ac fidei, numerari non possunt martyres Christiani; testante Apocalypsi 
et dicente: Post haec vidi turbam magnam, quam dinumerare nemo poterat, 
ex omni gente, et ex omni tribu et populo et lingua, stantes in conspectu 
throni et Agni: et erant amicti stolas albas, et palmae fuerunt in manibus 
eorum, et magno clamore dicebant: Salus Deo nostro sedenti super thronum, 
et Agno. Et respondit unus ex senioribus dicens mihi:
-----------------------------------------------------------
Hi qui amicti sunt stolas albas, qui sunt, et unde venerunt? Et dixi ei: 
Domine mi, tu scis. Et ait mihi: Hi sunt qui venerunt ex magna tribulatione, 
et laverunt stolas suas, et candidas eas fecerunt in sanguine Agni: propter 
hoc sunt in conspectu throni Dei, et serviunt ei die ac nocte in templo 
ejus. Quod si tantus ostenditur et probatur Christianorum martyrum 
populus, nemo difficile vel arduum putet esse martyrem fieri, quando videat 
martyrum populum non posse numerari.



          CAPUT XII.--QUAE SPES ET MERCES MANEAT JUSTOS ET MARTYRES POST 
CONFLICTATIONES HUJUS TEMPORIS ET PASSIONES.
Per Salomonem Spiritus sanctus ostendit et praecinit dicens: Et si coram 
hominibus tormenta passi
-----------------------------------------------------------
sunt, spes eorum immortalitate plena est. Et in paucis vexati, in multis 
bene disponentur, quoniam Deus tentavit illos, et invenit illos dignos 
se. Tamquam aurum in fornace, probavit illos, et quasi holocausta hostiae 
accepit illos, et in tempore erit respectus illorum. Fulgebunt, et tamquam 
scintillae in arundineto discurrent. Judicabunt nationes et dominabuntur 
populis, et regnabit Dominus eorum in perpetuum. Item apud eumdem vindicta 
nostra describitur, et persequentium nos atque infestantium poenitentia 
praedicatur: Tunc stabunt, inquit, justi in magna constantia adversus eos 
qui se angustiaverunt, et qui abstulerunt labores eorum: videntes turbabuntur 
timore horribili, et mirabuntur in subitatione insperatae salutis dicentes 
inter se, poenitentiam habentes, et prae angustia spiritus gementes:
-----------------------------------------------------------
Hi sunt quos aliquando habuimus in derisum et in similitudinem improperii. 
Nos insensati vitam illorum aestimabamus insaniam et finem illorum sine 
honore. Quomodo ergo computati sunt inter filios Dei, et inter sanctos 
sors illorum est! Ergo erravimus a via veritatis, et justitiae lumen non 
luxit nobis, et sol non est ortus nobis. Lassati sumus in iniquitatis via 
et perditionis, et ambulavimus solitudines difficiles, viam autem Domini 
ignoravimus. Quid nobis profuit superbia? aut quid divitiarum jactatio 
contulit nobis? transierunt omnia illa tamquam umbra. Item in Psalmo 
CXVpretium et merces passionis ostenditur: Pretiosa est, inquit, in 
conspectu Domini mors sanctorum ejus. Item in Psalmo CXXV, tristitia
-----------------------------------------------------------
conflictationis et laetitia retributionis exprimitur: Qui seminant, inquit, 
in lacrymis, in gaudio
-----------------------------------------------------------
metent. Ambulantes ambulabant et flebant, mittentes semina sua: venientes 
autem venient in exultatione portantes gremia sua. Et iterum in Psalmo 
CXVIII: Beati qui immaculati sunt in via, qui ambulant in lege Domini. 
Beati qui perscrutantur martyria ejus, in toto corde exquirunt eum. Item 
Dominus in Evangelio, ultor ipse persecutionis nostrae et remunerator passionis: 
Beati, inquit, qui persecutionem passi fuerint propter justitiam, quia 
ipsorum est regnum coelorum. Et iterum: Beati eritis cum odio vos habuerint 
homines, et separaverint vos, et expulerint, et maledixerint nomini vestro 
quasi nequam propter Filium hominis. Gaudete in illa 273 die et exsultate: 
ecce enim merces vestra multa est in coelis. Et iterum: Qui perdiderit 
animam
-----------------------------------------------------------
suam propter me, hic salvabit illam. Nec solos animadversos et interfectos 
divinae pollicitationis manent praemia, sed, etiamsi ipsa passio fidelibus 
desit, fides tamen integra atque invicta perstiterit, et, contemptis ac 
relictis suis omnibus, Christum se sequi Christianus ostenderit, ipse quoque 
a Christo inter martyres honoratur, pollicente ipso et dicente: Nemo est 
qui relinquat domum aut agrum, aut parentes aut fratres, aut uxorem aut 
filios propter regnum Dei, et non recipiat septies tantum in isto tempore, 
in saeculo autem venturo vitam aeternam. Item in Apocalypsi hoc idem 
loquitur: Et vidi, inquit, animas occisorum propter nomen Jesu et sermonem 
Dei: et cum primo in loco posuisset occisos, addidit, dicens: Et quicumque 
imaginem bestiae
-----------------------------------------------------------
non adoraverunt, nec acceperunt inscriptionem in fronte aut in manu sua; 
quos universos a se in eodem loco simul visos conjungit et dicit: et vixerunt 
et regnaverunt cum Christo. Vivere omnes dicit et regnare cum Christo, 
non tantum qui occisi fuerint, sed et quicumque, in fidei suae firmitate 
et Dei timore perstantes, imaginem bestiae non adoraverint, neque ad funesta 
ejus, et sacrilega edicta consenserint.



          CAPUT XIII.--PLUS NOS ACCIPERE IN PASSIONIS MERCEDE, QUAM QUOD 
HIC SUSTINEMUS IN IPSA PASSIONE.
Probat beatus apostolus Paulus, qui, dignatione divina usque in tertium 
coelum atque in paradisum raptus, audisse se inenarrabilia verba testatur; 
qui oculata fide Jesum Dominum vidisse se
-----------------------------------------------------------
gloriatur, qui id quod et didicit et vidit, majori conscientiae veritate 
profitetur: Non sunt, inquit, condignae
-----------------------------------------------------------
passiones hujus temporis ad superventuram claritatem, quae revelabitur 
in nobis. Quis ergo non omnibus viribus elaboret ad tantam claritatem 
pervenire, ut amicus Dei fiat, ut cum Christo statim gaudeat, ut post tormenta 
et supplicia terrena, praemia divina percipiat? Si militibus saecularibus 
gloriosum est ut hoste devicto redeant in patriam triumphantes, quanto 
potior et major est gloria, victo diabolo, ad paradisum triumphantem redire, 
et unde Adam peccator ejectus est, illuc, prostrato eo qui ante dejecerat, 
trophaea victricia reportare, offerre Deo acceptissimum munus, incorruptam 
fidem et virtutem mentis incolumem, laudem devotionis illustrem, comitari 
eum cum venire coeperit, vindictam de inimicis recepturus, lateri ejus 
assistere, cum sederit judicaturus,
-----------------------------------------------------------
cohaeredem Christi fieri, Angelis adaequari, cum Patriarchis, cum Apostolis, 
cum Prophetis caelestis regni possessione laetari? Has cogitationes quae 
persecutio potest vincere? quae possunt tormenta superare? Durat fortis 
et stabilis religiosis meditationibus fundata mens, et adversus omnes diaboli 
terrores
-----------------------------------------------------------
et minas mundi, animus immobilis perstat, quem futurorum fides certa et 
solida corroborat. Clauduntur in persecutionibus terrae, sed patet coelum: 
minatur Antichristus, sed Christus tuetur; mors infertur, sed immortalitas 
sequitur: occiso mundus eripitur, sed restituto paradisus exhibetur; vita 
temporalis extinguitur, sed aeterna reparatur. Quanta est dignitas et quanta 
securitas exire hinc laetum, exire inter pressuras et angustias gloriosum? 
claudere in momento oculos, quibus homines videbantur et mundus, et aperire 
eosdem statim ut Deus videatur et Christus! Tam feliciter migrandi, quanta 
velocitas! terris repente subtraheris, ut in regnis coelestibus reponaris. 
Haec oportet mente et cogitatione complecti, haec die ac nocte meditari. 
Si talem persecutio
-----------------------------------------------------------
invenerit Dei militem, vinci non 274 poterit virtus ad praelium prompta. 
Vel si accersitio ante praevenerit, sine praemio non erit fides, quae erat 
ad martyrium praeparata. Sine damno temporis merces, judice Deo, redditur: 
in persecutione, militia; in pace, conscientia coronatur.

      

  