######################################################################

 	

        Testimonia adversus Judaeos

-----------------------------------------------------------
CYPRIANUS Quirino filio salutem. Obtemperandum fuit, fili charisime, desiderio 
tuo spiritali impensissima
-----------------------------------------------------------
petitione divina magisteria poscenti quibus nos
-----------------------------------------------------------
Dominus per Scripturas sanctas erudire et instruere dignatus est, ut, a 
tenebris erroris abducti et luce
-----------------------------------------------------------
ejus pura et candida luminati, viam vitae per salutaria
-----------------------------------------------------------
sacramenta teneamus. Et quidem, sicut petisti, ita a nobis sermo compositus 
et libellus compendio breviante digestus est, ut quae scribebantur, non 
copia latiore diffunderem, sed, quantum mediocris memoria suggerebat, excerptis 
capitulis et annexis necessaria quaeque colligerem quibus non tam tractasse 
quam tractantibus materiam praebuisse videamur. Sed et legentibus brevitas 
ejusmodi plurimum prodest, dum non intellectum legentis et sensum liber 
longior spargit, sed subtiliore compendio id quod legitur tenax memoria 
custodit. Complexus sum vero libellos duos pari aequalitate moderatos: 
unum, quo ostendere enisi sumus, Judaeos, secundum quae fuerant ante praedicta, 
a Deo recessisse, et indulgentiam Domini, quae sibi jam pridem
-----------------------------------------------------------
data et in posterum promissa fuerat, perdidisse, successisse vero in eorum 
locum Christianos fide Dominum promerentes et de omnibus gentibus ac de 
toto orbe venientes. Item libellus alius continet Christi sacramentum, 
quod idem venerit qui secundum Scripturas annuntiatus est, et gesserit 
ac perfecerit universa quibus intelligi et cognosci posse praedictus est, 
quae legentibus interim prosint ad prima fidei lineamenta formanda. Plus 
roboris dabitur et magis ac magis intellectus cordis operabitur scrutanti 
Scripturas veteres ac novas plenius, et universa Librorum spiritalium volumina 
perlegenti. Nam nos nunc de divinis fontibus implevimus modicum quod tibi 
interim mitteremus. Bibere uberius et saturari copiosius poteris, si tu 
quoque ad eosdem
-----------------------------------------------------------
divinae plenitudinis fontes nobiscum pariter potaturus accesseris. Opto 
te, fili charissime, semper bene valere.


          
        CAPITULA.
I Judaeos in offensam Dei graviter deliquisse, 
quod Dominum dereliquerint et idola secuti sint.
          

-----------------------------------------------------------

II Item quod Prophetis non crediderint et eos
interfecerint.
          
III Ante praedictum quod Dominum neque cognituri
neque intellecturi neque recepturi essent.
          
IV Quod Scripturas sanctas intellecturi Judaei
non essent, intelligi autem haberent in novissimis temporibus
postea quam Christus venisset.
          
V Nihil posse Judaeos intelligere de Scripturis nisi
prius crediderint in Christum.
          
VI Quod Hierusalem perdituri essent, et terram quam
acceperant relicturi.
          
VII Item quod essent amissuri lumen Domini.
          
VIII Quod circumcisio prima carnalis evacuata sit et 
secunda spiritalis repromissa sit.
          
IX Quod lex prior quae per Moysen data est cessatura

-----------------------------------------------------------
esset.
          
X Quod lex nova dari haberet.
          
XI Quod dispositio alia et testamentum novum dari 
haberet.
          
XII Quod baptisma vetus cessaret et novum
inciperet.
          
XIII Quod jugum vetus evacuaretur et jugum novum
daretur.
          
XIV Quod pastores veteres cessaturi essent et novi
inciperent.
          
XV Quod domus et templum Dei Christus futurus
esset et cessaret templum vetus et novam inciperet.
          
XVI Quod sacrificium vetus evacuaretur et novum
celebraretur.
          
XVII Quod sacerdotium vetus cessaret et novus sacerdos

-----------------------------------------------------------
veniret, qui in aeternum futurus esset.
          
XVIII Quod propheta alius sicut Moyses promissus
sit, scilicet qui testamentum novum daret, et qui magis
audiri deberet.
          
XIX Quod duo populi praedicti sint major et minor,
id est vetus Judaeorum et novus qui esset ex nobis
futurus.
          

-----------------------------------------------------------

XX Quod Ecclesia quae prius sterilis fuerat plures
filios habitura esset ex gentibus quam quot
ante habuisset.
          
XXI Quod Gentes magis in Christum crediturae essent.
          
XXII Quod panem et culicem Christi et omnem gratiam
ejus amissuri essent Judaei, nos vero accepturi et
Christianorum novum nomen benediceretur in terris.
          

-----------------------------------------------------------

XXIII Quod ad regnum coelorum magis Gentes quam
Judaei perveniant.
          
XXIV Quod solo hoc Judaei accipere veniam possint
delictorum suorum, si sanguinem Christi occisi
Baptismo ejus abluerint et in Ecclesiam transeuntes
praeceptis ejus obtemperarint.

        




        TESTIMONIORUM LIBER PRIMUS.

          CAPUT I. - JUDAEOS IN OFFENSAM DEI GRAVITER DELIQUISSE, QUOD 
DOMINUM DERELIQUERINT ET IDOLA SECUTI SINT.

-----------------------------------------------------------

In Exodo populus ad Aaron: Exsurge et fac nobis deos qui nos praecedant, 
quia Moyses, vir hic qui nos ejecit de Aegypto, quid ei acciderit non scimus. 
Item illic Moyses ad Dominum: Precor, ait, Domine, deliquit populus hic 
delictum grande. Fecerunt sibi deos aureos et argenteos; et nunc, si dimittis 
ei delictum, dimitte; sin autem, dele me libro quem scripsisti. Et dixit 
Dominus ad Moysen: Si quis deliquit ante me, deleam illum de libro meo. 
Item in Deuteronomio: Sacrificaverunt daemoniis, et non Deo. Item in 
libro Judicum: Et fecerunt filii Israel quod malignum erat coram Domino 
Deo patrum suorum, qui ejecit eos de terra Aegypti, et secuti sunt deos 
gentium quae circa illos
-33)

     3: (Deut. XXXII, 17)

-----------------------------------------------------------
sunt, et offenderunt Dominum, et reliquerunt Deum, et servierunt Baal. 
Item illic: Et adjecerunt filii Israel iterum facere malignum coram Domino, 
et servierunt Baal et diis alienigenarum, et reliquerunt Dominum, et non 
servierunt illi. Derelictus est Juda, et abominatio facta est in Israel 
et in Hierusalem, quoniam profanavit Judas sancta Domini, in quibus dilexit
-13)

-----------------------------------------------------------
et affectavit deos alienos. Exterminabit Dominus hominem qui facit haec, 
et humilis efficietur in tabernaculis
-----------------------------------------------------------
Jacob.



          CAPUT II. - QUOD PROPHETIS NON CREDIDERINT ET EOS INTERFECERINT.
Apud Hieremiam Dominus dicit: Misi ad vos servos meos prophetas. Ante lucem 
mittebam, et non audiebatis me, neque intendebatis auribus vestris, dicens: 
Convertatur unusquisque a via sua mala et a nequissimis affectationibus 
vestris; et habitabitis in terra ista quam dedi vobis et patribus vestris 
a saeculo et usque in saecula. Et iterum: Nolite ambulare post deos alienos 
ut serviatis eis, et ne adoraveritis eos, et ne incitetis me in operibus 
manuum vestrarum ad disperdendos vos, et non audistis me. Item in Basilion 
libro III Helias ad Dominum: Aemulando aemulatus sum Domino Deo omnipotenti 
;
-7)

-----------------------------------------------------------
quia dereliquerunt te filii Israel, altaria tua demolierunt, et prophetas 
tuos interfecerunt gladio, et remansi ego solitarius, et quaerunt animam 
meam auferre a me. Item in Esdra: Desciverunt a te, et abjecerunt legem 
tuam post dorsum suum, et prophetas tuos interfecerunt, qui obtestabantur 
eos ut reverterentur ad te.



          CAP. III. - ANTE PRAEDICTUM QUOD DOMINUM NEQUE COGNITURI NEQUE 
INTELLECTURI NEQUE RECEPTURI ESSENT.


-----------------------------------------------------------

Apud Esaiam: Audi, coelum, et praebe aurem, terra, quoniam Dominus locutus 
est. Filios generavi et exaltavi, ipsi autem me reprobaverunt. Agnovit 
bos possessorem suum et asinus praesepium Domini sui: Israel autem me non 
cognovit, et populus me non intellexit. Vae, gens peccatrix, populus plenus 
peccatis, semen nequam, filii scelesti; reliquistis Dominum, et in indignationem 
misistis illum sanctum Israel. Item apud eumdem Dominus dicit: Vade, 
et dic populo isti: Aure audietis, et non intelligetis, et videntes videbitis, 
et non videbitis. Incrassavit enim cor populi hujus, et auribus graviter 
audierunt, et oculos suos concluserunt,
-4)

-----------------------------------------------------------
ne forte videant oculis et auribus audiant et corde intelligant, et revertantur 
et curem illos. Item apud Hieremiam Dominus dicit: Me dereliquerunt 
fontem aquae vivae, et effoderunt sibi lacus detritos, qui non poterunt 
aquam portare. Item apud eumdem: Ecce sermo Domini factus est eis in 
maledictum, et non volunt illum. Item apud eumdem Dominus dicit: Cognovit 
milvus tempus suum, turtur et hirundo, ruris passeres custodierunt tempora 
introitus sui, populus autem meus non cognovit judicium Domini. Quomodo 
dicitis: Sapientes sumus, et lex Domini nobiscum est? In cassum facta est 
metatura falsa, scribae confusi sunt, sapientes trepidaverunt et capti 
sunt, quia verbum Domini reprobaverunt. Item apud Salomonem:
-10)

     11: (Hier. II, 13)

     12: (Hier. VI, 10)

     13: (Hier. VIII, 7-9)

-----------------------------------------------------------
Quaerunt me mali, et non invenient. Odio enim habuerunt sapientiam, sermonem 
autem Domini non receperunt. Item in Psalmo XXVII: Redde eis retributionem 
eorum, quoniam non intellexerunt in operibus Domini. Item in Psalmo 
LXXXI: Non cognoverunt neque intellexerunt,
-----------------------------------------------------------
in umbra deambulabunt. Item in Evangelio cata Joannem: In sua propria 
venit, et sui eum non receperunt. Quotquot eum receperunt, dedit illis 
potestatem ut filii Dei fierent, qui credunt in nomine ejus.



          CAP. IV. - QUOD SCRIPTURAS SANCTAS INTELLECTURI JUDAEI NON ESSENT, 
INTELLIGI AUTEM HABERENT IN NOVISSIMIS TEMPORIBUS POSTEA QUAM CHRISTUS 
VENISSET.
Apud Esaiam: Et erunt vobis hi omnes sermones sicut sermones libri qui 
signatus est: quem si dederis homini scienti litteras ad legendum, dicet: 
Non possum legere, Signatus est enim. Sed in illa die audient surdi sermones 
libri; et qui in tenebris et qui in nebula sunt,
-----------------------------------------------------------
oculi caecorum videbunt. Item apud Hieremiam: In novissimo dierum cognoscetis 
ea. Item apud Danielem: Muni sermones et signa librum usque ad tempus 
consummationis, quoad discant multi, et impleatur agnitio; quoniam cum 
fiet dispersio, cognoscent omnia haec. Item in Epistola Pauli ad Corinthios 
prima: Nolo enim vos ignorare, fratres, quia patres nostri omnes sub nube 
fuerunt. Item in Epistola ad Corinthios secunda: Obtusi sunt sensus 
eorum usque in hunc diem, hoc eodem velamento in lectione veteris Testamenti 
manente quod non revelatur, quia in Christo evacuatur; et usque in hodiernum, 
si quando legitur Moyses, velamentum est super cor eorum. Mox autem ut 
conversi fuerint ad Dominum, auferetur Velamentum
-----------------------------------------------------------
. In Evangelio Dominus post resurrectionem dicit: Isti sunt sermones 
quos locutus sum ad vos cum adhuc essem vobiscum, quia oportet adimpleri 
omnia quae scripta sunt in lege Moysi et Prophetis et Psalmis de me. Tunc 
adaperuit illis sensum ut intelligerent Scripturas, et dixit illis: Quia 
sic
-----------------------------------------------------------
scriptum est, et sic oportebat Christum pati et resurgere a mortuis tertia 
die, et praedicari in nomine ejus poenitentiam et remissam peccatorum usque 
in omnes gentes.



          CAP. V. - NIHIL POSSE JUDAEOS INTELLIGERE DE SCRIPTURIS, NISI 
PRIUS CREDIDERINT IN CHRISTUM.
Apud Esaiam: Et, si non credideritis, neque intelligetis. Item Dominus 
in Evangelio: Si enim non credideritis quia ego sum, moriemini in peccatis 
vestris. Fide autem stare justitiam et illic esse vitam praedictum 
est apud Abacuc: Justus autem ex fide mea vivet. Inde Abraham pater 
gentium credidit. In Genesi: Credidit Abraham Deo, et deputatum est ei 
ad justitiam (Gen.
-47)

     24: (Isa. VII, 9)

     25: (Joan. VIII, 24)

     26: (Abac. II, 4)

-----------------------------------------------------------
XV, 6). Item Paulus ad Galatas: Abraham credidit Deo, et deputatum est 
ei ad justitiam. Cognoscitis ergo quia qui ex fide sunt, hi sunt filii 
Abrahae. Providens autem Scriptura divina quia ex fide justificat Gentes 
Deus, praenuntiavit Abrahae quia benedicentur in illo omnes gentes. Igitur 
qui ex fide sunt, benedicti sunt cum fideli Abraham.



          CAP. VI. - QUOD HIERUSALEM PERDITURI ESSENT, ET TERRAM QUAM ACCEPERANT 
RELICTURI.
Apud Esaiam: Terra vestra deserta, civitates vestrae igni exustae; regionem 
vestram in conspectu vestro, alieni comedent eam; et deserta et subversa 
a populis alienis derelinquetur filia Sion, sicut casa in vinea, et sicut 
custodiarium in cucumerario, quasi civitas quae
-9)

-----------------------------------------------------------
expugnatur. Et nisi Dominus Sabaoth reliquisset nobis semen, quasi Sodoma 
fuissemus, et quasi Gomorrha similaremur. Item in Evangelio Dominus 
dicit: Hierusalem, Hierusalem, quae occidis Prophetas, et lapidas missos 
ad te, quoties volui congregare filios tuos, sicut gallina pullos sub alas 
suas! et noluisti. Ecce relinquetur vobis domus vestra deserta.



          CAP. VII. - ITEM QUOD ESSENT AMISSURI LUMEN DOMINI.
Apud Esaiam: Venite, ambulemus in lumine Domini. Dimisit enim populum suum 
domum Israel. Item in Evangelio suo cata Joannem: Fuit lumen verum 
quod illuminat omnem hominem venientem
-9)

     29: (Matth. XXIII, 37, 38)

     30: (Isa. II, 5, 6)

-----------------------------------------------------------
in hunc mundum. In hoc mundo fuit, et mundus per ipsum factus est, et mundus 
eum non cognovit. Item illic: Qui non crediderit, jam judicatus est, 
quia non credidit in nomine unici Filii Dei. Hoc autem est judicium, quoniam 
lux venit in saeculum, et dilexerunt homines magis tenebras quam lucem.



          CAP. VIII. - QUOD CIRCUMCISIO PRIMA CARNALIS EVACUATA SIT, ET 
SECUNDA SPIRITALIS REPROMISSA SIT.
Apud Hieremiam: Haec dicit Dominus viris Juda et qui inhabitant Hierusalem: 
Renovate inter vos novitatem, et ne seminaveritis in spinis, circumcidite 
vos Deo vestro, et circumcidite praeputium cordis vestri, ne exeat sicut 
ignis ira mea et exurat, et non sit qui
-----------------------------------------------------------
exstinguat. Item Moyses dicit: In novissimis diebus circumcidet Deus 
cor tuum et cor seminis tui ad Dominum Deum amandum. Item apud Jesum 
Nave: Et dixit Dominus ad Jesum: Fac tibi cultellos petrinos nimis acutos, 
et assidens circumcide secundo filios Israël. Item Paulus ad Colossenses: 
Circumcisi esti circumcisione non manufacta in exspoliatione carnis, sed 
in circumcisione Christi. Item, quod Adam primus a Deo factus incircumcisus, 
et Abel justus, et Enoch, qui Deo placuit et translatus est; et Noe, qui, 
terris hominibusque ob delicta pereuntibus, solus in quo humanum genus 
servaretur electus est; et Melchisedech sacerdos, secundum cujus ordinem 
Christus repromissus est, tum
-----------------------------------------------------------
quod illud signaculum seminis non proficit, signo autem Domini omnes signantur.



          CAP. IX. - QUOD LEX PRIOR, QUAE PER MOYSEN DATA EST, CESSATURA 
ESSET.
Apud Esaiam: Tunc manifesti erunt qui signant Legem, ne discant. Et dicet: 
Exspecto Deum, qui avertit faciem suam a domo Jacob, et fidens ero in illum. 
Item in Evangelio: Omnes Prophetae et Lex usque ad Joannem prophetaverunt.



          CAP. X. - QUOD LEX NOVA DARI HABERET.
Apud Michaeam: Quoniam Lex de Sion proficiscetur, et
-----------------------------------------------------------
sermo Domini de Hierusalem. Et judicabit inter plurimos populos, et revincet 
et deteget validas nationes. Item apud Esaiam: De Sion enim procedet 
Lex, et verbum Domini de Hierusalem, et judicabit inter gentes. Item 
in Evangelio cata Matthaeum: Et ecce vox de nube dicens: Hic est Filius 
meus dilectissimus, in quo bene sensi; ipsum audite.



          CAP. XI. - QUOD DISPOSITIO ALIA ET TESTAMENTUM NOVUM DARI HABERET.
Apud Hieremiam: Ecce dies veniunt, dicit Dominus, et consummabo domui Israel 
et domui Juda testamentum novum, non secundum testamentum quod disposui 
patribus eorum in die qua apprehendi manus eorum ut educerem eos de terra 
Aegypti, quia non permanserunt in testamento meo, et ego neglexi eos, dicit
-----------------------------------------------------------
Dominus. Quia hoc testamentum quod disponam domui Israel post dies illos, 
dicit Dominus. Dans leges meas, in sensum illorum scribam illas, et ero 
illis in Deum, et ipsi erunt mihi in plebem, et non docebunt unusquisque 
fratrem suum dicentes: Dignosce Dominum, quia omnes scient me a minimo 
usque ad maximum eorum, quia propitius ero iniquitatibus eorum, et peccatorum 
eorum non ero memor amplius.



          CAP. XII. - QUOD BAPTISMA VETUS CESSARET ET NOVUM INCIPERET.
Apud Esaiam: Nolite ergo priora meminisse, et antiqua nolite reputare. 
Ecce facio nova quae nunc orientur, et cognoscetis, et faciam in deserto 
viam et flumina in loco inaquoso adaquare genus meum electum, plebem
-34)

-----------------------------------------------------------
meam quam acquisivi, ut virtutes meas exponeret.. Item apud eumdem: 
Si sitierint, per deserta adducet illos, aquam de petra producet illis, 
findetur petra, et fluet aqua, et bibet plebs mea.. Item in Evangelio 
cata Matthaeum Joannes dicit: Ego quidem vos baptizo in aqua in poenitentiam. 
Qui venit autem post me, fortior me est, cujus non sum idoneus calceamenta 
portare. Ipse vos baptizabit in Spiritu sancto et igni. Item cata Joannem: 
Nisi quis natus fuerit ex aqua et
-21)

     44: (Isa. XLVII, 21)

     45: (Matth. III, 11)

-----------------------------------------------------------
Spiritu, non potest introire in regnum Dei. Quod enim natum est de carne 
caro est, et quod natum est de spiritu spiritus est.



          CAP. XIII. - QUOD JUGUM VETUS EVACUARETUR ET JUGUM NOVUM DARETUR.
In Psalmo II: Ad quid tumultuatae sunt gentes, et populi meditati sunt 
inania? Adstiterunt reges terrae, et principes collecti sunt in unum adversus 
Dominum et adversus Christum ejus. Disrumpamus vincula eorum, et abjiciamus 
a nobis jugum eorum. Item in Evangelio cata Matthaeum Dominus dicit: 
Venite ad me, omnes qui laboratis et onerati estis, et ego vos requiescere 
faciam. Tollite jugum meum super vos, et discite a me quia mitis sum et 
humilis corde, et invenietis requiem animabus vestris. Jugum
-3)

-----------------------------------------------------------
enim meum bonum est et sarcina levis. Apud Hieremiam: In illa die contribulabo 
jugum a cervice illorum et vincula illorum disrumpam; et non operabuntur 
aliis, sed operabuntur Domino Deo, et David regem suscitabo ipsis.



          CAP. XIV. - QUOD PASTORES VETERES CESSATURI ESSENT, ET NOVI INCIPERENT.
Apud Ezechielem: Propterea haec dicit Dominus: Ecce ego super pastores, 
et inquiram oves meas de manibus eorum, et avertam eos ut non pascant oves 
meas; et jam non pascent eas, et extraham oves meas de ore eorum, et pascam 
eas cum judicioApud Hieremiam Dominus dicit: Et dabo vobis pastores 
secundum cor meum, et pascent vos pascentes
-30)

     49: (Hier. XXX, 8, 9)

     50: (Ezech. XXXIV, 10, 16.)

-----------------------------------------------------------
cum disciplina. Item apud Hieremiam: Audite verbum Domini, gentes, 
et nuntiate insulis quae longe sunt. Dicite: Qui disperdit Israel congregabit 
illum, et custodiet sicut pastor gregem suum, quia eruit Dominus Jacob, 
et eruit de manu fortioris illius.



          CAP. XV. - QUOD DOMUS ET TEMPLUM DEI CHRISTUS FUTURUS ESSET, 
ET CESSARET TEMPLUM VETUS, ET NOVUM INCIPERET.
In Basilio II: Et fuit verbum Domini ad Nathan
-----------------------------------------------------------
dicens: Vade, et dic servo meo David: Haec dicit Dominus: Non tu aedificabis 
mihi domum ad inhabitandum; sed erit, cum impleti fuerint dies tui et dormieris 
cum patribus tuis, suscitabo semen tuum post te, qui erit de utero tuo, 
et parabo regnum ejus. Hic aedificabit mihi domum in nomine meo, et erigam 
thronum ejus in saecula; et ego ero ei in patrem, et ipse erit mihi in 
filium, et fidem consequetur domus ejus et regnum ejus usque in saecula 
in conspectu meo. Item in Evangelio Dominus dicit: Non relinquetur 
in templo lapis super lapidem qui non dissolvetur; et post triduum 
aliud excitabitur sine manibus.



          CAP. XVI. - QUOD SACRIFICIUM VETUS EVACUARETUR, ET NOVUM CELEBRARETUR.

-----------------------------------------------------------
Apud Esaiam: Quo mihi multitudinem sacrificiorum vestrorum? dicit Dominus. 
Plenus sum, holocaustomata arietum et pinguamina agnorum et sanguinem taurorum 
et hircorum nolo. Quis enim exquisivit ista de manibus vestris?Item 
in Psalmo XLIX: Non edam carnes taurorum, aut sanguinem hircorum bibam. 
Sacrifica Deo sacrificium laudis, et redde Altissimo vota tua. Invoca me 
in die pressurae, et eruam te et clarificabis me. Item in Psalmo eodem: 
Sacrificium laudis clarificabit me, illic via est in qua ostendam illi 
salutare Dei. Item in Psalmo IV: Sacrificate sacrificium justitiae, et 
sperate in Dominum. Item apud Malachiam: Non est mihi voluntas circa vos, 
dicit Dominus, et sacrificium
-----------------------------------------------------------
acceptum non habebo ex manibus vestris. Quoniam a solis ortu et usque in 
occasum clarificatum est nomen meum apud gentes, et in omni loco odores 
incensi offeruntur nomini meo et sacrificium mundum, quoniam magnum est 
nomen meum apud gentes, dicit Dominus.



          CAP. XVII. - QUOD SACERDOTIUM VETUS CESSARET, ET NOVUS SACERDOS 
VENIRET, QUI IN AETERNUM FUTURUS ESSET.
In Psalmo CIX: Ante luciferum genui te. Juravit Dominus, et non poenitebit 
eum: tu es sacerdos in aeternum secundum ordinem Melchisedech. Item in 
Basilion primo Deus ad Heli sacerdotem: Et suscitabo mihi sacerdotem fidum, 
qui omnia quae sunt in corde meo faciet, et aedificabo ei domum fidelem, 
et transibit in conspectu christorum meorum omnibus diebus; et erit,
-----------------------------------------------------------
qui remanserit in domo tua, veniet adorare in obolo pecuniae et in pane 
uno.



          CAP. XVIII. - QUOD PROPHETA ALIUS, SICUT MOYSES, PROMISSUS SIT, 
SCILICET QUI TESTAMENTUM NOVUM DARET, ET QUI MAGIS AUDIRI DEBERET.
In Deuteronomio Deus ad Moysen: Et dixit Dominus ad me: Prophetam excitabo 
eis de fratribus eorum sicut te, et dabo verbum meum in ore ejus, et loquetur 
ad eos ea quae praecepero ei. Et quisquis non audierit quaecumque locutus 
fuerit propheta ille in nomine meo, ego vindicabo. De quo et Christus 
in Evangelio cata Joannem: Scrutamini Scripturas, in quibus putatis vos 
vitam aeternam habere. Hae sunt quae testimonium perhibent de me; et non 
vultis venire ad me ut vitam habeatis. Nolite putare
-19)

-----------------------------------------------------------
quia ego vos accuso apud Patrem. Est qui vos accuset, Moyses, in quem vos 
speratis. Si enim credidissetis Moysi, crederetis et mihi: de me enim ille 
scripsit. Si autem illius scripturis non creditis, quomodo verbis meis 
credetis?



          CAP. XIX. - QUOD DUO POPULI PRAEDICTI SINT, MAJOR ET MINOR, ID 
EST VETUS JUDAEORUM, ET NOVUS, QUI ESSET EX NOBIS, FUTURUS.
In Genesi: Et dixit Dominus Rebeccae: Duae gentes in utero tuo sunt, et 
duo populi de ventre tuo dividentur, et populus populum superabit, et major 
serviet minori. Item apud Osee: Vocabo non populum meum, populum meum, 
et non dilectam, dilectam. Erit enim quo loco dicetur non populus meus,
-----------------------------------------------------------
illo loco vocabuntur filii Dei vivi.



          CAP. XX. - QUOD ECCLESIA, QUAE PRIUS STERILIS FUERAT, PLURES 
FILIOS HABITURA ESSET EX GENTIBUS, QUAM QUOT SYNAGOGA ANTE HABUISSET.
Apud Esaiam: Jucundare, sterilis quae non paris, erumpe et exclama, quae 
non parturis, quia multi filii desertae magis quam ejus quae habet virum. 
Dixit enim Dominus: Dilata locum tabernaculi tui et aulaeorum tuorum et 
fige. Noli parcere, longas fac mensuras tuas, et palos tuos confirma. Adhuc 
in dexteram tuam et in sinistram extende, et semen tuum gentes possidebit, 
et civitates desertas inhabitabit. Noli timere, quia revinces. Neque 
reverearis quia maledicta es, quoniam confusionem aeternam oblivisceris. 
Sic et Abrahae cum de ancilla natus esset prior filius, Sara sterilis diu 
mansit, et sero in senecta de pollicitatione peperit filium Isaac
-----------------------------------------------------------
, majorem 
Liam oculis infirmioribus typum synagogae, minorem speciosam Rachel typum 
Ecclesiae, quae et sterilis diu mansit, et postea peperit Joseph, qui et 
ipse fuit typus Christi. Et in Basilion primo legitur Helcana habuisse 
uxores duas, Fenennam cum filiis, et Annam sterilem, ex qua nascitur Samuel, 
non secundum ordinem generandi, sed secundum Dei miserationem et promissionem, 
cum illa orasset in templo; et natus Samuel, typus fuit Christi. Item 
in Basilion primo: Sterilis septem peperit, et quae plurimos habeat infirmata 
est. Filii autem septem sunt Ecclesiae septem, unde et Paulus septem 
Ecclesiis scripsit, et Apocalypsis Ecclesias septem ponit
-----------------------------------------------------------
, ut servetur septenarius numerus, ut dies septem quibus Deus mundum 
fecit, ut Angeli septem qui assistunt et conversantur ante faciem Dei, 
sicut Raphael angelus in Tobia dicit, et lucerna septiformis in tabernaculo 
martyrii, et oculi Domini septem qui mundum speculantur, et lapis cum 
oculis septem, ut Zacharias dicit, et Spiritus septem, et candelabra 
in Apocalypsi septem, et columnae septem super quas edificavit domum Sapientia. 
Apud Salomonem.



          CAP. XXI. - QUOD GENTES MAGIS IN CHRISTUM CREDITURAE ESSENT.
In Genesi: Et dixit Dominus Deus ad Abraham: Exi de terra tua et de cognatione 
tua et de domo patris
-----------------------------------------------------------
tui, et vade in illam terram quam tibi ostendero; et faciam
-----------------------------------------------------------
te in gentem magnam, et benedicam te, et magnificabo nomen tuum, et eris 
benedictus; et benedicam qui te benedixerit, et maledicam qui te maledixerit, 
et benedicentur in te omnes tribus terrae. De hoc ipso in Genesi: Et 
benedixit Isaac Jacob: Ecce odor filii mei sicut odor agri pleni quem benedixit 
Dominus. Et det tibi Deus de rore caeli et a fertilitate terrae multitudinem 
frumenti et vini et olei; et servient tibi gentes, et adorabunt te principes, 
et eris dominus fratris tui et adorabunt te filii patris tui; et qui te 
maledixerit erit maledictus, et qui te benedixerit benedictus. De hoc 
ipso in Genesi: Ubi autem vidit Joseph quoniam superposuit pater suus manum 
dextram super caput Effraim, grave illi visum est; et apprehendit Joseph 
manum patris sui,
-3)

     77: (Gen. XXVII, 27-29)

-----------------------------------------------------------
auferre eam a capite Effraim ad caput Manasse. Dixit autem Joseph ad patrem 
suum: Non sic, pater, hic est primitivus meus; superpone dexteram tuam 
super caput ejus. Ille autem noluit, et dixit: Scio, fili, scio: et hic 
erit in populum, et hic exaltabitur; sed frater ejus junior major illo 
erit, et semen ejus erit in multitudinem gentium. Item in Genesi: Juda, 
te laudabunt fratres tui, manus super dorsum inimicorum tuorum. Adorabunt 
te filii patris tui: catulus leonis Juda. De frutice, fili mi, ascendisti, 
recubans obdormisti velut leo et velut catulus leonis. Quis excitabit illum? 
Non deficiet princeps de Juda et dux de femoribus ejus quoadusque veniant 
deposita illi, et ipse est spes gentium. Deligans ad vitem pullum suum, 
et ad cilicium pullum asinae suae. Lavabit
-19)

-----------------------------------------------------------
in vino stolam suam et in sanguine uvae amictum
-----------------------------------------------------------
suum. Formidolosi oculi ejus a vino, et candidi dentes ejus magis quam 
lac. Inde in Numeris de populo nostro scriptum est: Ecce populus quasi 
populus leoninus exsurget. In Deuteronomio: Eritis, gentes, in caput, 
incredulus autem populus in caudam. Item apud Hieremiam: Audite vocem 
tubae: et dixerunt: Non audiemus. Propter hoc audient gentes 282 et qui 
pascent pecora in eis. In Psalmo XVII: Constitues me in caput gentium; 
populus quem non cognovi servivit mihi, in auditu auris obedivit mihi. 
De hoc ipso apud Hieremiam Dominus dicit: Priusquam te formarem in utero 
novi te, et prius quam exires de vulva sanctificavi te, et prophetam in 
gentibus posui te. Item apud Esaiam: Ecce testem
-----------------------------------------------------------
illum nationibus manifestavi, principem et imperantem gentibus. Item apud 
eumdem: Gentes quae non noverunt te invocabunt te, et populi qui ignorabant 
te ad te confugient. Item apud eumdem:
-----------------------------------------------------------
Et erit in illa die radix Jesse qui surget imperare omnibus gentibus; in 
illum gentes sperabunt, et erit requies ejus honor. Item apud eumdem: 
Terra Zabulon et terra Neptalim, via maris, et caeteri qui maritima inhabitatis, 
et trans Jordanem gentium; populus ambulans in tenebris, videte lumen magnum 
qui habitatis in regione umbrae mortis, lumen lucebit super vos. Item 
apud eumdem: Sic dicit Dominus Deus Christo meo Domino, cujus teneo dexteram, 
ut exaudiant eum Gentes. Et fortitudinem regum disrumpam. Aperiam ante 
ipsum portas, et civitates non claudentur. Item apud eumdem: Venio 
colligere omnes gentes et linguas, et venient et videbunt claritatem meam, 
et dimitiam super eos signum, et mittam ex eis
-----------------------------------------------------------
conservatos in gentes quae longe sunt, quae non audierunt nomen meum, neque 
viderunt gloriam meam, et nuntiabunt claritatem meam in gentes. Item 
apud eumdem: Et in omnibus his non sunt
-----------------------------------------------------------
conversi. Igitur extollet signum in gentes quae sunt longe, et attrahet 
illos a summo terrae. Item apud eumdem: Quibus non est nuntiatum de 
eo videbunt, et qui non audierunt intelligent. Item apud eumdem: Manifestus 
factus sum eis qui me non quaerunt, inventus sum ab eis qui me non interrogabant. 
Dixi: Ecce sum, genti quae non invocavit nomen meumDe hoc ipso in Actibus 
Apostolorum Paulus: Vobis primum opportuerat indicari verbum Dei. Sed, 
quia expulistis illud, nec vos dignos vitae aeternae judicastis, ecce convertimus 
nos ad Gentes. Sic enim dixit per Scripturas Dominus: Ecce lucem posui 
te inter Gentes, ita ut sis in salvationem usque ad fines terrae.



          CAP. XXII. - QUOD PANEM ET CALICEM CHRISTI ET OMNEM GRATIAM EJUS 
AMISSURI ESSENT JUDAEI, NOS VERO ACCEPTURI; ET QUOD CHRISTIANORUM NOVUM 
NOMEN BENEDICERETUR IN TERRIS.


-----------------------------------------------------------

Apud Esaiam sic dicit Dominus: Ecce qui serviunt mihi manducabunt, vos 
autem esurietis. Ecce qui mihi serviunt bibent, vos autem sitietis. Ecce 
qui mihi serviunt jucundabuntur, vos autem confundemini; vos interficiet 
Dominus. Eis autem qui serviunt mihi, nomen nominabitur novum, quod benedicetur 
in terra. Item illic: Igitur extollet lignum in gentes quae sunt longe, 
et attrahet illos a summo terrae. Et ecce cito leviter venient: non esurient, 
neque sitient. Item illic: Ecce itaque dominator Dominus sabaoth auferet 
a Juda et ab Hierusalem
-----------------------------------------------------------
valentem et validum, valentiam panis: et valentiam aquae. Item in Psalmo 
XXXIII. Gustate et videte quoniam dulcis est Dominus. Felix est vir qui 
sperat in eum. Timete Dominum Deum, omnes sancti ejus, quoniam non est 
inopia eis qui eum metuunt. Divites eguerunt et esurierunt: qui autem inquirunt 
Dominum non indigebunt omni bono (Ps. XXXIII,
-----------------------------------------------------------
9-11). Item in Evangelio cata Joannem Dominus dicit: Ego sum panis vitae. 
Qui venit ad me non esuriet, et qui in me crediderit non sitiet umquam. 
Item illic ipse: Si quis sitit, veniat et bibat. Qui credit in me, sicut 
dicit Scriptura, flumina de ventre ejus fluent aquae vivae. Item illic 
ipse: Nisi ederitis carnem Filii hominis, et biberitis ejus sanguinem, 
non habebitis vitam in vobis.



          CAP. XXIII. - QUOD AD REGNUM COELORUM MAGIS GENTES QUAM JUDAEI 
PERVENIANT.
In Evangelio Dominus dicit: Multi venient ab Oriente et Occidente, et recumbent 
cum Abraham et Isaac et Jacob in regno coelorum, filii autem regni exibunt 
in tenebras exteriores. Illic erit ploratio et stridor dentium
-----------------------------------------------------------
.



          CAP. XXIV. - QUOD SOLO HOC JUDAEI ACCIPERE VENIAM POSSINT DELICTORUM 
SUORUM, SI SANGUINEM CHRISTI OCCISI BAPTISMO EJUS ABLUERINT, ET IN ECCLESIAM 
EJUS TRANSEUNTES, PRAECEPTIS EJUS OBTEMPERAVERINT.
Apud Esaiam Dominus dicit: Jam non laxabo peccata vestra. Cum extenderitis 
manus, avertam faciem a vobis; et si multiplicaveritis preces, non exaudiam 
vos. Manus enim vestrae sanguine plenae sunt. Lavamini, mundi estote, auferte 
nequitias ab animis vestris a conspectu oculorum meorum, cessate a nequitiis 
vestris. Discite bonum facere, exquirite judicium, conservate eum qui injuriam 
patitur, judicate pupillo
-----------------------------------------------------------
et justificate viduam, et venite, disputemus, dicit Dominus: et si fuerint 
peccata vestra ut phoeniceum, ut nivem exalbabo; et si fuerint quasi coccinum, 
ut lanam inalbabo. Et si volueritis et audieritis me, bona terrae editis. 
Si autem nolueritis et non audieritis me, gladius vos consumet. Os enim 
Domini locutum est ista.

      


        LIBER SECUNDUS.

-20)

------------------------------------------------------------



-----------------------------------------------------------


          
        CAPITULA.
I. Christum primogenitum esse, et ipsum esse sapientiam
Dei, per quem omnia facta sunt.
             
II. Quod sapientia Dei Christus est, et de sacramento
incarnationis ejus et passionis et
calicis et altaris, et Apostolorum qui missi
praedicaverunt.
            .
III. Quod Christus idem sit et Sermo Dei.
          
IV. Quod idem Christus idem sit manus et brachium
Dei.
            .
V. Quod idem angelus et Deus.
          
 VI. Quod Deus Christus.
             
 VII. Quod Christus Deus venturus esset illuminator et
salvator generis humani.
             
VIII. Quod cum a principio Filius Dei fuisset, generari

-----------------------------------------------------------
denuo haberet secundum carnem.
            .
 IX. Quod hoc futurum esset signum nativitatis ejus,
ut de virgine nasceretur homo et Deus, hominis
et Dei filius.
             
X. Quod homo et Deus Christus ex utroque genere
concretus, ut mediator esse inter nos et
Patrem posset.
            .
 XI. Quod de semine David secundum carnem nasci
haberet.
             
 XII. Quod in Bethlehem nasceretur.
             
 XIII. Quod humilis in primo adventu suo veniret.
             
XIV. Quod ipse sit justus, quem Judaei occisuri essent.
            .
 XV. Quod ipse dictus sit ovis et agnus, qui occidi
haberet. Et de sacramento passionis.
            .
 XVI. Quod idem et lapis dictus sit.
             

-----------------------------------------------------------

 XVII. Quod deinde idem lapis mons fieret et impleret
totum terram.
             
 XVIII. Quod in novissimis temporibus idem mons
manifestaretur, super quem gentes venirent,
et in quem justi ascenderent.
             
 XIX. Quod ipse sit sponsus, Ecclesiam habens sponsam,
de qua filii spiritaliter nascerentur.
             

-----------------------------------------------------------

 XX. Quod cruci illum fixuri essent Judaei.
             
 XXI. Quod in passione crucis et signo virtus omnis
sit et potestas.
             
 XXII. Quod in hoc signo crucis salus sit omnibus
qui in frontibus notentur.
             
 XXIII. Quod medio die in passione ejus tenebrae
futurae essent.
             
 XXIV. Quod a morte non vinceretur, nec apud inferos
remansurus esset.
             
 XXV. Quod ab inferis tertio die resurgeret.
             
 XXVI. Quod cum resurrexisset, acciperet a Patre
omnem potestatem, et potestas ejus aeterna sit.
             
 XXVII. Quod perveniri non possit ad Deum Patrem
nisi per Filium ejus, Jesum Christum.
             
 XXVIII. Quod ipse judex venturus sit.
             

-----------------------------------------------------------

 XXIX. Quod ipse sit rex in aeternum regnaturus.
             
 XXX. Quod ipse sit et judex et rex. 

        


          CAP. I. - CHRISTUM PRIMOGENITUM ESSE, ET IPSUM ESSE SAPIENTIAM 
DEI, PER QUEM OMNIA FACTA SUNT.
APUD Salomonem in Proverbiis: Dominus condidit me in initio viarum suarum, 
in opera sua ante saeculum fundavit me. In principio antequam terram faceret 
et antequam abyssos constitueret, priusquam procederent fontes aquarum, 
antequam montes collocarentur, ante omnes colles genuit me Dominus. Fecit 
regiones et inhabitabilia et fines inhabitabiles sub coelo. Cum pararet 
coelum, aderam illi, et cum secerneret suam sedem. Cum super ventos validas 
faceret desuper nubes, et cum confirmatos ponebat fontes sub coelo, quando 
fortia
-----------------------------------------------------------
faciebat fundamenta terrae, eram penes illum disponens. Ego eram cui adgaudebat. 
Quotidie autem jucundabar ante faciem ejus in omni tempore cum laetaretur 
orbe perfecto. Item apud eumdem in Ecclesiastico: Ego ex ore Altissimi 
prodivi primogenita ante omnem creaturam. Ego in coelis feci ut oriretur 
lumen indeficiens, et nebula texi omnem terram. Ego in
-----------------------------------------------------------
altis habitavi, et thronus meus in columna nubis. Gyrum coeli circuivi, 
et in profundum abyssi penetravi, et in fluctibus maris ambulavi, et in 
omni terra steti, et in omni populo et in omni gente primatum habui, et 
omnium excellentium et humilium corda propria virtute calcavi. In me omnis 
spes vitae et virtutis. Transite ad me, omnes qui concupiscitis me. 
Item in Psalmo LXXXVIII: Et ego primogenitum ponam eum, altissimum apud 
reges terrae. In aeternum servabo illi misericordiam meam et testamentum 
meum fidele illi, et ponam in saeculum saeculi semen ejus. Si dereliquerint 
filii ejus legem meam, et in judiciis meis non ambulaverint, si justificationes 
meas profanaverint et praecepta mea non observaverint, visitabo in virga 
facinora eorum et in flagellis delicta eorum. Misericordiam autem meam 
non dispergam ab eis. Item in Evangelio
-----------------------------------------------------------
cata Joannem Dominus dicit: Haec autem est vita aeterna, ut cognoscant 
te solum et verum 285 Deum, et quem misisti, Jesum Christum. Ego te clarificavi 
in terra, opus perfeci quod dedisti mihi ut faciam. Et nunc tu clarifica 
me apud te ipsum claritate quam habui apud te priusquam mundus fieret. 
Item Paulus ad Colossenses: Qui est imago Dei invisibilis et primogenitus 
totius creaturae. Item illic: Primogenitus a mortuis, ut fieret in 
omnibus ipse primatum tenens. Item in Apocalypsi: Ego sum α et ω, initium 
et finis. Ego sitienti dabo de fonte aquae vitae gratis. Quod idem 
sit et sapientia et virtus Dei. Paulus ad Corinthios I: Quoniam Judaei 
signa desiderant, et Graeci prudentiam quaerunt. Nos autem praedicamus 
Christum crucifixum, Judaeis
-----------------------------------------------------------
quidem scandalum, Gentibus autem stultitiam, ipsis autem vocatis Judaeis 
et Graecis Christum Dei virtutem et Dei sapientiam.



          CAP. II. - QUOD SAPIENTIA DEI CHRISTUS; ET DE SACRAMENTO INCARNATIONIS 
EJUS ET PASSIONIS, ET CALICIS ET ALTARIS, ET APOSTOLORUM QUI MISSI PRAEDICAVERUNT.
Apud Salomonem in Proverbiis: Sapientia aedificavit sibi domum, et subdidit 
columnas septem. Mactavit
-----------------------------------------------------------
suas hostias, miscuit in cratera vinum suum, et paravit suam mensam, et 
misit servos suos convocans cum excelsa praedicatione ad craterem dicens: 
Qui est insipiens declinet ad me. Et egentibus sensu dixit: Venite, edite 
de meis panibus, et bibite vinum quod miscui vobis. Derelinquite stultitiam, 
et quaerite prudentiam, et corrigite scientiam in intellectu.



          CAP. III. - QUOD CHRISTUS IDEM SIT SERMO DEI.
In Psalmo XLIV: Eructavit cor meum sermonem bonum, dico ego opera mea regi. 
Item in Psalmo XXXII: Sermone Dei coeli solidati sunt, et Spiritu oris 
ejus omnis virtus eorum. Item apud Esaiam: Verbum consummans et brevians 
in
-----------------------------------------------------------
justitia; quoniam sermonem breviatum faciet Deus in toto orbe terrae. 
Item in Psalmo CVI: Misit sermonem suum, et curavit illos. Item in 
Evangelio cata Joannem: In principio erat Sermo, et Sermo erat apud Deum, 
et Deus erat Sermo. Hic erat in principio apud Deum. Omnia per ipsum facta 
sunt, et sine ipso factum est nihil quod factum est. In illo vita erat, 
et vita erat lux hominum; et lux lucet in tenebris, et tenebrae illam non 
comprehenderunt. Item in Apocalypsi: Et vidi coelum apertum, et ecce 
equus albus; et qui sedebat super eum vocabatur fidelis et verus, aequum 
justumque judicans, et praeliabatur; eratque coopertus veste conspersa 
sanguine; et dicitur nomen ejus Sermo Dei.



          CAP. IV. - QUOD CHRISTUS IDEM MANUS ET BRACHIUM DEI SIT.


-----------------------------------------------------------

Apud Esaiam: Numquid non valet manus Dei ut salvos faciat? aut gravavit 
aurem ut non exaudiat? Sed peccata vestra inter vos et Deum separant, et 
propter peccata vestra avertit faciem suam a vobis ne misereatur. Manus 
enim vestrae inquinatae sunt sanguine, et digiti vestri in peccatis. Labia 
autem vestra locuta sunt facinus, et lingua vestra injustitiam meditatur. 
Nemo loquitur vera, neque est judicium verum. Fidunt in vanis
-----------------------------------------------------------
et loquuntur inania qui parturiunt dolorem et pariunt facinus. Item 
illic: Domine, quis credidit auditui nostro? et brachium Dei cui revelatum 
est? Item apud eumdem: Sic dicit Dominus: Coelum mihi thronus, et 
terra suppedaneum pedum meorum. Quam mihi sedem aedificabitis? aut quis 
locus ad requiem mihi? Omnia enim ista fecit manus mea. Item apud 
eumdem: Domine Deus, altum est brachium tuum, et non sciebant; cum cognoverint 
autem, confundentur. Item apud eumdem: Revelavit Dominus brachium 
suum illum sanctum in conspectu omnium gentium. Videbunt omnes gentes ipsa 
suprema terrae salutem a Deo. Item illic: Ecce feci te sicut rotas 
vehiculi triturantis novas in se retornatas; et
-----------------------------------------------------------
triturabis 286 montes, et extenuabis colles, et sicut lanuginem pones et 
ventilabis, et ventus occupabit illos, et procella disperget. Tu autem 
jucundaberis in sanctis Israel, et exultabunt inopes et egeni. Quaerent 
enim aquam, et non erit. Lingua enim eorum a siti siccabit. Ego Dominus 
Deus, ego exaudiam Deus Israel, et non derelinquam eos; sed aperiam inter 
montes flumina et in mediis campis fontes. Faciam deserta in nemora aquosa, 
et sitientem terram in aquaeductus. Ponam in inaquosam terram cedrum et 
buxum et myrtum et cypressum et ulmum et populum, ut videant et cognoscant 
et sciant et credant simul quia manus Domini fecit ista et sanctus Israel 
ostendit.



          CAP. V. - QUOD IDEM ANGELUS ET DEUS CHRISTUS.

-20)

-----------------------------------------------------------
In Genesi ad Abraham: Et vocavit eum Angelus Domini de coelo, et dixit 
illi: Abraham, Abraham. Ille autem dixit: Ecce ego. Et dixit: Noli imponere 
manum tuam super puerum, neque feceris illi quicquam. Nunc enim cognovi 
quoniam times Deum tuum, et non pepercisti filio tuo dilectissimo propter 
me. Item illic ad Jacob: Et dixit mihi Angelus Domini in somnis: Ego 
sum Deus quem
-----------------------------------------------------------
vidisti in loco Dei, ubi unxisti mihi titulum lapideum, et vovisti mihi 
votum. Item in Exodo: Deus autem praeibat eos, die quidem per columnam 
nubis ostendere illis iter, noctu autem in columna ignis. Et postea 
illic: Promovit autem Angelus Dei qui praecedebat exercitum filiorum Israel. 
Item illic: Ecce ego praemitto Angelum meum ante faciem tuam, ad custodiendum 
te in itinere, ut te inducat in terram quam tibi praeparavi. Observa eum, 
et obaudi eum, et ne fueris inobaudiens ei, et non deerit tibi. Nomen enim 
meum in illo est, Unde ipse in Evangelio dicit: Ego veni in nomine 
Patris mei, et non recepistis me. Cum alius venerit in nomine suo, illum 
accipietis. Et iterum in Psalmo CXVII:
-----------------------------------------------------------
Benedictus est qui venit in nomine Domini. Item in Malachia: Testamentum 
meum fuit cum vita et pace, et dedi illi timorem ut timeret me, a facie 
nominis mei proficisci illum. Lex veritatis fuit in ore ejus, et injustitia 
non est inventa in labiis ejus. In pace linguae corrigens ambulavit nobiscum, 
et multos avertit ab injustitia. Quoniam labia sacerdotis servabunt scientiam, 
et legem exquirent ab ore ejus, quoniam Angelus Omnipotentis est.



          CAP. VI. - QUOD DEUS CHRISTUS.
In Genesi: Dixit autem Deus ad Jacob: Exsurge, et ascende in locum Bethel: 
et habita illic, et fac illic altare illi Deo qui tibi apparuit cum fugeres 
a facie Esau fratris tui. Item apud Esaiam:
-7)

     128: (Gen. XXXV, 1)

-----------------------------------------------------------
Sic dicit Dominus Deus sabaoth: Fatigata est Aegyptus, et negotiatio Aethiopum, 
et Sabaim viri alti ad te transgredientur, et tui erunt servi, et post 
te ambulabunt vincti compedibus, et adorabunt te, et in te precabuntur; 
quoniam in te Deus est, et non est Deus alius praeter te. Tu enim es Deus, 
et non sciebamus, Deus Israel salvator. Confundentur et reverebuntur omnes 
qui adversantur tibi, et cadent in confasionem. Item apud eumdem: 
Vox clamantis in deserto
-16)

-----------------------------------------------------------
: Parate viam Domini, rectas facite semitas Dei nostri. Omnis rivus implebitur, 
et omnis mons et collis humiliabitur, et erunt omnia tortuosa in directum 
et aspera in campum: et videbitur claritas Domini, et videbit omnis caro 
salutare Dei, quoniam Dominus locutus est. Item apud Hieremiam: Hic 
Deus noster, et non deputabitur alius absque illo, qui invenit omnem viam 
prudentiae, et dedit eam Jacob puero suo et Israel dilecto sibi. Post haec 
in terris visus est, et cum hominibus conversatus est. Item apud Zachariam 
Deus dicit: Et transibunt per mare angustum, et percutient in mari fluctus, 
et arefacient omnes altitudines fluminum, et confundetur omnis 287 injuria 
Assyriorum, et sceptrum Aegypti auferetur, et confortabo eos in
-5)

     131: (Baruc. III, 35)

-----------------------------------------------------------
Domino Deo ipsorum, et in nomine ejus gloriabuntur, dicit Dominus. 
Item apud Osee dicit Dominus: Non faciam juxta iram indignationis meae, 
non sinam deleri Effraim, quoniam Deus ego sum, et non homo in te sanctus, 
et non introibo in civitatem, post Deum ibo. Item in Psalmo XLIV: 
Thronus tuus, Deus, in saecula saeculorum, virga aequitatis, virga regni 
tui. Dilexisti justitiam, et odisti iniquitatem. Propterea unxit te Deus. 
Deus tuus, oleo exultationis super participes tuos. Item in Psalmo 
XLV: Vacate et cognoscite quoniam ego sum Deus. Exaltabor in gentibus et 
exaltabor in terra. Item in Psalmo LXXXI: Non cognoverunt neque intellexerunt, 
in umbra deambulabunt. Item in Psalmo LXVII: Cantate Deo: psallite
-----------------------------------------------------------
nomini ejus, viam facite ei qui ascendit in occasum, Deus nomen illi. 
Item in Evangelio cata Joannem: In principio erat Sermo, et Sermo erat 
apud Deum, et Deus erat Sermo. Item in eodem Dominus ad Thomam: Injice 
huc digitum tuum, et vide manus meas, et noli esse incredulus sed fidelis. 
Respondit Thomas, et dixit illi: Dominus
-----------------------------------------------------------
meus et Deus meus. Dicit illi Jesus: Quia vidisti me, credidisti. Felices 
qui non viderunt et crediderunt. Item Paulus ad Romanos: Optabam ego 
ipse anathema esse a Christo pro fratribus cognatisque meis secundum carnem, 
qui sunt Israelitae, quorum adoptio et claritas et testamentum et legis 
constitutio et famulatus et promissiones, quorum patres, ex quibus Christus 
secundum carnem, qui est super omnia Deus benedictus in saecula. Item 
in Apocalypsi: Ego sum α et ω, initium et finis. Ego sitienti dabo de fonte 
aquae vitae gratis. Qui vicerit possidebit ea et eorum haereditatem; et 
ero ejus Deus, et ille erit mihi filius. Item in Psalmo LXXXI. Deus 
stetit in synagoga deorum, in medio autem deos discernens. Et iterum illic: 
Ego dixi: Dii estis et
-29)

     140: (Rom. IX, 3-5)

     141: (Apoc. XXI, 6, 7)

-----------------------------------------------------------
filii Altissimi omnes; vos autem sicut homines morienimi. Quod si 
justi qui fuerint et praeceptis divinis obtemperaverint dii, dici possunt, 
quanto magis Christus Deus Dei Filius? Sic ipse in Evangelio cata Joannem 
dicit: Nonne scriptum est in Lege quoniam ego dixi: Dii estis? Si illos 
dixit deos ad quos sermo Dei factus est, et non potest solvi Scriptura, 
quem Pater sanctificavit et misit in saeculum, vos dicitis quoniam blasphemas, 
quia dixi: Filius Dei sum. Quod si non facio facta Patris, nolite mihi 
credere; quod si facio et mihi non vultis credere, factis credite, et cognoscite 
quoniam in me est Pater, et ego in illo. Item in Evangelio cata Matthaeum: 
Et vocabitis nomen ejus Emmanuel, quod est interpretatum nobiscum Deus.



          CAP. VII. - QUOD CHRISTUS DEUS VENTURUS ESSET ILLUMINATOR ET 
SALVATOR GENERIS HUMANI.


-----------------------------------------------------------

Apud Esaiam: Confortamini, manus resolutae, et, genua debilia, exhortamini. 
Qui estis pusillanimes, nolite metuere. Deus noster judicium retribuet, 
ipse veniet et salvos faciet nos. Tunc aperientur oculi caecorum,
-----------------------------------------------------------
et aures surdorum audient. Tunc saliet claudus sicut cervus, et plana erit 
lingua mutorum: quia rupta est in deserto aqua, et rivus in terra sitienti. 
Item illic: Non senior, neque Angelus, sed ipse Dominus liberabit illos; 
quia diliget eos et parcet eis, et ipse redimet eos. Item illic: Ego 
Dominus Deus vocavi te in justitia, ut teneam manum tuam, et confortabo 
te; et dedi te in testamentum generis mei, in lumen gentium, aperire oculos 
caecorum, producere a vinculis vinctos, et de domo carceris sedentes in 
tenebris. Ego Dominus Deus, hoc mihi nomen est. Claritatem meam alii non 
dabo, neque virtutes meas sculptilibus. Item in Psalmo XXIV: Vias 
tuas, Domine 288, ostende mihi, et semitas tuas edoce me, et deduc me ad 
veritatem tuam, et doce
-6)

     146: (Isa. LXIII, 9)

     147: (Isa. XLII, 6-8)

-----------------------------------------------------------
me, quoniam tu es, Deus, salvator meus. Unde in Evangelio cata Joannem 
Dominus dicit: Ego sum lumen mundi. Qui me secutus fuerit, non ambulabit 
in tenebris, sed habebit lumen vitae. Item cata Matthaeum Gabriel 
angelus ad Joseph: Joseph, fili David, ne metueris assumere Mariam uxorem 
tuam. Quod enim ex illa natum fuerit, de Spiritu sancto est. Pariet autem 
filium, et vocabis nomen ejus Jesum. Hic enim salvum faciet populum suum 
a peccatis eorum. Item cata Lucam: Et Zacharias impletus est Spiritu 
sancto, et prophetavit dicens: Benedictus Dominus Deus Israel, qui prospexit 
redemptionem populo suo, et excitavit nobis cornu salutis in domo David 
pueri sui. Item illic Angelus ad pastores: Ne timueritis. Ecce enim
-5)

     149: (Joan. VIII, 12)

     150: (Matth. I, 20, 21)

     151: (Luc. I, 67, 68)

-----------------------------------------------------------
annuntio vobis quoniam natus est vobis hodie salvator, qui est Christus 
Jesus, in civitate David.



          CAP. VIII. - QUOD CUM A PRINCIPIO FILIUS DEI FUISSET, GENERARI 
DENUO HABERET SECUNDUM CARNEM.
In Psalmo II: Dominus dixit ad me: Filius meus es tu, ego hodie genui te. 
Postula a me, et dabo tibi gentes haereditatem tuam et possessionem tuam 
terminos terrae. Item in Evangelio cata Lucam: Et factum est, ut audivit 
salutationem Mariae Elisabeth, exultavit infans in utero ejus, et impleta 
est Spiritu sancto,
-----------------------------------------------------------
et exclamavit voce magna et dixit: Benedicta tu inter mulieres, et benedictus 
ventris tui. Et unde hoc mihi contingit ut veniat mater Domini mei ad me? 
Item Paulus ad Galatas: At ubi advenit impletio temporis, misit Deus Filium 
suum natum de muliere. Item in Epistola Joannis: Omnis spiritus qui 
confitetur Jesum Christum in carne venisse, de Deo est. Qui autem negat 
in carne venisse, de Deo non est, sed est de antichristi spiritu.



          CAP. IX. - QUOD HOC FUTURUM ESSET SIGNUM NATIVITATIS EJUS, UT 
DE VIRGINE NASCERETUR HOMO ET DEUS, HOMINIS ET DEI FILIUS.
Apud Esaiam: Et adjecit Dominus loqui ad Achaz dicens: Pete tibi signum 
a Deo Domino tuo in altitudinem
-43)

     155: (Gal. IV, 4)

     156: (I Joan. IV, 2, 3)

-----------------------------------------------------------
sursum et in altitudinem deorsum. Et dixit Achaz: Non petam, et non tentabo 
Dominum Deum meum. Et dixit: Audite itaque, domus David. Non pusillum vobis 
certamen cum hominibus, quoniam Deus praestat agonem. Propter hoc dabit 
Deus ipse vobis signum. Ecce virgo in uterum accipiet, et pariet filium, 
et vocabitis nomen ejus Emmanuel. Butyrum et mel manducabit priusquam sciat 
reprobare malum et eligere bonum. Hoc semen praedixerat Deus de muliere 
procedere, quod calcaret caput diaboli. In Genesi: Tunc dixit Deus ad serpentem: 
Quia tu hoc fecisti, maledictus tu ab omni genere bestiarum terrae. Pectore 
tuo et ventre repes, et erit tibi terra cibus in omnibus diebus vitae tuae. 
Et ponam inimicitiam inter te et mulierem et inter semen ejus. Ipse tuum 
observabit
-15)

-----------------------------------------------------------
caput, et tu observabis calcaneum ejus.



          CAP. X. - QUOD ET HOMO ET DEUS CHRISTUS, EX UTROQUE GENERE CONCRETUS, 
UT MEDIATOR ESSE INTER NOS ET PATREM POSSET.
Apud Hieremiam: Et homo est, et quis cognoscet eum? Item in Numeris: 
Orietur stella ex Jacob, et exsurget homo ex Israel. Item illic: Procedet 
homo de semine ejus, et dominabitur multarum gentium et exaltabitur tamquam 
Gog regnum ipsius, et augebitur
-----------------------------------------------------------
regnum ejus, et Deus eduxit eum ex Aegypto; quasi claritas unicornis ei, 
et edet gentes inimicorum suorum, et crassitudines illorum emedullabit, 
et balistis suis configet inimicum. Recubans requievit quasi leo et quasi 
catulus leonis. Quis suscitabit eum? Qui benedicunt te benedicti sunt, 
et qui maledicunt te maledicti sunt. Item apud Esaiam: Spiritus 289 
Domini super me. Propter quod unxit me, bene nuntiare pauperibus misit 
me, curare contribulatos corde, praedicare captivis remissionem et caecis 
visum, vocare annum Domini acceptabilem et diem retributionis. Unde 
in Evangelio cata Lucam Gabriel ad Mariam: Et respondens Angelus dixit 
ad illam: Spiritus sanctus superveniet in te, et virtus Altissimi obumbrabit 
te. Quapropter quod nascetur
-9)

     161: (Isa. LXI, 12)

-----------------------------------------------------------
ex te sanctum vocabitur Filius Dei. Item in Epistola Pauli ad Corinthios 
priore: Primas homo de terrae limo, secundus homo de coelo. Qualis ille 
de limo, tales et qui de limo; et qualis coelestis, tales et coelestes. 
Quomodo portavimus imaginem ejus qui de limo est, portemus et imaginem 
ejus qui de coelo est.



          CAP. XI. - QUOD DE SEMINE DAVID SECUNDUM CARNEM NASCI HABERET.
In Basilion secundo: Et fuit verbum Domini ad Nathan dicens: Vade, et dic 
servo meo David: Haec dicit Dominus: Non tu aedificabis mihi domum ad inhabitandum; 
sed erit, cum impleti fuerint dies tui, et dormieris cum patribus tuis, 
suscitabo semen tuum
-49)

-----------------------------------------------------------
post te, qui erit de utero tuo, et parabo regnum ejus. Hic aedificabit 
mihi domum in nomine meo, et erigam thronum ejus usque in saeculum. Et 
ego ero ei in patrem, et ipse erit mihi in filium; et fidem consequetur 
domus ejus, et regnum ejus usque in saeculum in conspectu meo. Item 
apud Esaiam: Et exibit virga de radice Jesse, et flos de radice ejus
-----------------------------------------------------------
ascendet; et requiescet super eum spiritus Domini, spiritus sapientiae 
et intellectus, spiritus consilii et fortitudinis, spiritus scientiae et 
pietatis, et implebit eum spiritus timoris Domini. Item in Psalmo 
CXXXI: Juravit Deus ipsi David veritatem, et non reprobavit eam: De fructu 
ventris tui ponam super thronum meum. Item in Evangelio cata Lucam: 
Et dixit Angelus ad illam: Ne timeas, Maria. Invenisti enim gratiam ante 
Deum. Ecce concipies in utero, et paries filium, et vocabis nomen ejus 
Jesum. Hic erit magnus, et Filius Altissimi vocabitur, et dabit illi Dominus 
Deus thronum David patris sui, et regnabit super domum Jacob in saecula, 
et regni ejus non erit finis. Item in Apocalypsi: Et vidi librum in 
dextera Dei sedentis
-3)

     166: (Ps. CXXXI, 11)

     167: (Luc. I, 30-33)

-----------------------------------------------------------
super thronum scriptum intus et retro, signatum signis septem; et vidi 
Angelum fortem praedicantem voce magna: Quis dignus est accipere librum 
et aperire signa ejus? Nec quisquam poterat neque in coelo, neque super 
terram, neque sub terra, aperire librum, sed neque perspicere eum. Et ego 
flebam multum quod nemo dignus repertus esset qui aperiret librum aut videret 
illum. Et unus ex senioribus dixit mihi: Ne fleveris, ecce vicit Leo de 
tribu Juda, Radix David, aperire librum et solvere septem signa ejus.



          CAP. XII. - QUOD IN BETHLEHEM NASCERETUR.
Apud Michaeam: Et tu Bethlehem, domus Effrata, non exigua es, ut constituaris 
in millibus Juda. Ex te mihi procedet ut sit princeps apud Israel, et
-5)

-----------------------------------------------------------
processiones ejus a principio a diebus saeculi. Item in Evangelio: 
Et cum Jesus natus esset in Bethlehem Judae in diebus Herodis regis, ecce 
magi ab oriente venerunt Hierosolymam dicentes: Ubi est qui natus est rex 
Judaeorum? Vidimus enim stellam ejus in Oriente, et venimus cum muneribus 
adorare illum.



          CAP. XIII. - QUOD HUMILIS IN PRIMO ADVENTU SUO VENIRET.


-----------------------------------------------------------

Apud Esaiam: Domine, quis credidit auditui nostro, et brachium Domini cui 
revelatum est? Annuntiavimus coram ipso sicut pueri, sicut radix in terra 
sitienti. Non est figura ejus neque claritas; et vidimus illum, et non 
habuit figuram neque speciem, sed figura ejus sine honore et deficiens 
praeter caeteros homines. Homo in plaga positus et sciens ferre imbecillitatem; 
quia aversa est facies ejus, inhonoratus est, et non est computatus 290. 
Hic peccata nostra portat, et pro nobis dolet, et nos putavimus illum esse 
in dolore et in plaga et in vexatione; ipse autem vulneratus est propter 
facinora nostra, et infirmatus est propter peccata nostra. Doctrina pacis 
nostrae super
-7)

-----------------------------------------------------------
illum, et livore ejus sanati sumus. Omnes sicut oves erravimus, homo a 
via sua erravit. Et Deus tradidit illum pro peccatis nostris, et ipse propterea 
quod vexatus est, non aperuit os suum. Item apud eumdem: Non sum contumax, 
neque contradico; dorsum meum posui ad flagella, et maxillas meas ad palmas, 
faciem autem meam non averti a faeditate sputorum, et fuit Deus auxiliator 
meus. Item apud eumdem: Non clamabit neque audiet quis in plateis 
vocem ejus. Arundinem quassatam non confringet, et linum fumigans non exstinguet, 
sed in veritate proferet judicium. Fulgebit et non quassabitur quoadusque 
ponat in terra judicium, et in nomine ejus Gentes credent. Item in 
Psalmo XXI: Ego autem sum vermis, et non homo, maledictum hominis et
-7)

     173: (Isa. L, 5, 7)

     174: (Isa. XLII, 2, 4)

-----------------------------------------------------------
abjectio populi. Omnes qui me videbant despiciebant me, et locuti sunt 
in labiis, et moverunt caput. Speravit in Domino, eripiat eum; salvum faciat 
eum, quoniam vult eum. Item illic: Aruit velut testa virtus mea, et 
lingua mea agglutinata est faucibus meis. Item apud Zachariam: Et ostendit 
mihi Dominus Jesum sacerdotem illum magnum stantem ante faciem Angeli Domini, 
et diabolus stabat ad dexteram ejus adversari ei. Et Jesus erat indutus 
vestimenta sordida, et stabant ante faciem ipsius Angeli, et respondit 
et ait ad eos qui stabant ante faciem ejus dicens: Auferte vestimenta sordida 
ab eo. Et dixit ad eum: Ecce abstuli iniquitates tuas. Et induite eum poderem,
-9)

-----------------------------------------------------------
et imponite cidarim mundam super caput ejus. Item Paulus ad Philippenses: 
Qui, in figura Dei constitutus, non rapinam arbitratus est esse se aequalem 
Deo, sed semetipsum exinanivit, formam servi accipiens, in similitudinem 
hominum factus, et habitu inventus ut homo. Humiliavit se, factus obediens 
usque ad mortem, mortem autem crucis. Propter quod et Deus exaltavit illum, 
et donavit illi nomen quod est super omne nomen, ut in nomine Jesu omne 
genu flectatur coelestium, terrestrium et infernorum, et omnis lingua confiteatur 
quia Dominus Jesus Christus in gloria est Dei Patris.



          CAP. XIV. - QUOD IPSE SIT JUSTUS QUEM JUDAEI OCCISURI ESSENT.

-11)

-----------------------------------------------------------
In Sapientia Salomonis: Circumveniamus justum, quoniam insuavis est nobis, 
et contrarius est operibus nostris, et exprobrat nobis peccata legis. Promittit 
scientiam Dei se habere, et Filium Dei se nominat. Factus est nobis in 
traductione cogitationum nostrarum; gravis est nobis etiam ad videndum, 
quoniam dissimilis est aliis vita illius, et mutatae sunt viae illius. 
Tamquam nugaces aestimati sumus ab illo, et continet se a viis nostris 
quasi ab immunditiis, et praefert novissima justorum, et gloriatur patrem 
se habere Deum. Videamus ergo si sermones illius veri sunt, et tentemus 
quae ventura sunt illi. Contumelia et tormento interrogemus eum, ut sciamus 
reverentiam illius, et probemus patientiam illius. Morte turpissima condemnemus 
eum. Haec cogitaverunt, et erraverunt. Excaecavit enim illos malitia ipsorum,
-----------------------------------------------------------
et nescierunt sacramenta Dei. Item apud Esaiam: Videte quomodo justus 
perit, et nemo intelligit, et viri justi tolluntur, et nemo recognoscit. 
A facie enim injustitiae sublatus est justus, et erit in pace sepultura 
ejus. De hoc ipso in Exodo ante praedictum: Innocentem et justum non 
occides. Item in Evangelio: Judas, poenitentia ductus, sacerdotibus 
et senioribus dixit: Peccavi tradens sanguinem justum.



          CAP. XV. - QUOD IPSE DICTUS SIT OVIS ET AGNUS QUI OCCIDI HABERET, 
ET DE SACRAMENTO 291 PASSIONIS.
Apud Esaiam: Sicut ovis ad victimam ductus est, et
-17)

     179: (Isa. LVII, 1, 2)

     180: (Exo. XXIII, 7)

     181: (Matth. XXVII, 3, 4)

-----------------------------------------------------------
sicut agnus coram tondente se sine voce, sic non aperuit os suum. In humilitate 
judicium ejus sublatum est. Nativitatem ejus quis enarrabit? Quoniam auferetur 
a terra vita ejus, a facinoribus populi mei adductus est ad mortem, et 
dabo malos pro sepultura ejus et ipsos divites pro morte ejus, quia facinus 
non fecit, neque insidias ore suo. Propterea ipse consequetur multos, et 
fortium dividet spolia, propterea quod tradita est ad mortem anima ejus, 
et inter facinorosos deputatus est. Et ipse peccata multorum pertulit, 
et propter facinora illorum traditus est. Item apud Hieremiam: Domine, 
significa mihi, et cognoscam, tunc vidi meditationes eorum. Ego sicut agnus 
sine malitia perductus sum ad victimam; in me cogitaverunt cogitatum dicentes: 
Venite, mittamus lignum in
-12)

-----------------------------------------------------------
panem ejus, et eradamus a terra vitam ejus, et nomen ejus non erit in memoria 
amplius. Item in Exodo Deus ad Moysen: Accipiant sibi singuli ovem 
per domos tribuum, ovem sine vitio, perfectum, masculum, anniculum erit 
vobis. Ab agnis et ab haedis accipietis, et occident illum omne vulgus 
synagogae filiorum Israel ad vesperam; et accipient de sanguine ejus, et 
ponent super duos postes et super limen in domibus in quibus eum edent 
in ipsis; et edent carnes ipsa nocte assatas igni, et azyma cum picridibus 
edent. Non edetis de eis crudam, neque coctam in aqua, nisi assatam igni, 
caput cum pedibus et interaneis; nihil
-----------------------------------------------------------
derelinquetis ex eis in mane, et os non confringetis ex eo. Quae autem 
relicta fuerint de eo usque in mane, igni crementur. Sic autem comedetis 
eum. Lumbi vestri praecincti, et caligae vestrae in pedibus vestris, et 
bacula vestra in manibus vestris; et edetis eum festinanter, Pascha est 
enim Domini. Item in Apocalypsi: Et vidi in medio throni et quatuor 
animalium et in medio seniorum agnum stantem quasi occisum, habentem cornua 
septem et oculos septem, qui sunt septem spiritus Dei missi per orbem terrae. 
Et venit, et accepit librum de dextera Dei sedentis in throno. Et cum accepisset 
librum, quatuor animalia et viginti quatuor seniores prostraverunt se ante 
Agnum, habentes singuli citharas et pateras aureas plenas odoramentis supplicationum, 
quae
-11)

-----------------------------------------------------------
sunt orationes sanctorum, et cantaverunt canticum novum dicentes: Dignus 
es, Domine, accipere librum et aperire signa ejus, quoniam occisus es et 
redemisti nos sanguine tuo ex omni tribu et lingua et populo et natione, 
et fecisti nos regnum Deo nostro, sacerdotesque fecisti, et regnabunt super 
terram. Item in Evangelio: Altera die vidit Joannes Jesum venientem 
ad se, et ait: Ecce agnus Dei et ecce qui aufert peccata mundi.



          CAP. XVI. - QUOD IDEM ET LAPIS DICTUS SIT.
Apud Esaiam sic dicit Dominus: Ecce ego immillo
-10)

     186: (Joa. I, 29)

-----------------------------------------------------------
in fundamenta Sion lapidem pretiosum, electum, summum, angularem, honoratum; 
et qui crediderit in eum, non confundetur. Item in Psalmo CXVII: Lapis 
quem reprobaverunt aedificantes, hic factus est in caput anguli. A Domino 
factus est iste, et est admirabilis in oculis nostris. Iste dies quem fecit 
Dominus, exultemus et jucundemur in eo. O Domine, salva igitur, o Domine, 
dirige igitur. Benedictus est qui venit in nomine Domini. Item apud 
Zachariam: Ecce ego adduco puerum meum. Oriens nomen est ei: quoniam lapis 
quem dedi ante faciem Jesu, super lapidem ipsum unum septem oculi sunt. 
Item in Deuteronomio: Et scribes super lapidem omnem legem hanc manifeste 
nimis. Item apud Jesum Nave: Et accepit lapidem magnum,
-26)

     189: (Zach. III, 8, 9)

     190: (Deut. XXVII, 8)

-----------------------------------------------------------
et statuit eum illic contra Dominum, et ait Jesus ad populum: Ecce lapis 
iste erit vobis in testimonium quia iste audivit omnia quae dicta sunt 
a Domino, quanta locutus est ad vos hodie; et erit ipse vobis in testimonium 
292 in novissimo dierum, quando recesseritis a Deo vestro. Item in 
Actibus Apostolorum Petrus: Principes populi et seniores Israël, audite: 
Ecce nos hodie interrogamur a vobis super benefacto hominis infirmi in 
quo iste salvatus est. Sit vobis omnibus notum et omni populo Israël quia 
in nomine Jesu Christi Nazareni, quem vos crucifixistis, quem Deus suscitavit 
a mortuis in illo iste in conspectu vestro sanus adstat, in alio autem 
nullo. Hic est lapis qui contemptus est a vobis aedificantibus, qui factus 
est in caput anguli. Non est enim nomen aliud sub coelo datum hominibus 
in quo oportet salvari nos.
-12)

-----------------------------------------------------------
Hic est lapis in Genesiquem ponit Jacob ad caput suum, quia caput 
viri Christus; et dormiens videt scalam ad coelum pertingentem, in qua 
constitutus erat Dominus, et Angeli ascendebant et descendebant; quem lapidem 
consecravit et unxit sacramento unctionis Christum significans. Hic est 
lapis in Exodosuper quem sedit Moyses in cacumine collis, quando Jesus 
Nave contra Amalech dimicavit, et sacramento lapidis et stabilitate sessionis 
Amalech superatus est ab Jesu, id est, diabolus a Christo victus est. Hic 
est lapis magnus in Basilion primosuper quem posita est arca testamenti, 
quando eam ab allophylis remissam et redditam in plaustro boves reportaverunt. 
Item hic
-----------------------------------------------------------
est lapis in Basilionquo David frontem Goliae percussit et occidit, 
significans diabolum et servos ejus inde prosterni, victa scilicet ea capitis 
parte quam signatam non habent. Quo signo nos et tuti semper sumus et vivimus. 
Hic est lapis quem cum alienigenas Israël vicisset statuit Samuel, et appellavit 
nomen ejus Abennezer, id est lapis auxiliator.



          CAP. XVII. - QUOD DEINDE IDEM LAPIS MONS FIERET ET IMPLERET TOTAM 
TERRAM.
Apud Danielem: Et ecce imago nimis magna, et contemplatio ejus imaginis 
metuenda et elata stabat contra te; cujus caput fuit ex auro bono, pectus 
et brachia ejus argentea, venter et femora aerea, pedes autem
-----------------------------------------------------------
ex parte quidem ferrei, ex parte autem fictiles, quoadusque abscisus est 
lapis de monte sine manibus concidentium, et percussit imaginem super pedes 
ferreos et fictiles, et comminuit eos minutatim, et factum est simul ferreum 
et testa et aeramentum et argentum et aurum; et facta sunt minuta quasi 
palea aut pulvis in area aestate, et ventilavit illa ventus, ita ut nihil 
remanserit ex illis; et lapis qui percussit imaginem factus est mons magnus, 
et implevit totam terram.



          CAP. XVIII. - QUOD IN NOVISSIMIS TEMPORIBUS IDEM MONS MANIFESTARETUR, 
SUPER QUEM GENTES VENIRENT, ET IN QUEM JUSTI QUIQUE ASCENDERENT.
Apud Esaiam: Erit in novissimis temporibus manifestus mons Domini et domus 
Dei super vertices montium,
-35)

-----------------------------------------------------------
et exaltabitur super colles, et venient super illum omnes gentes, et ambulabunt 
multi, et dicent: Venite, ascendamus in montem Domini et in domum Dei Jacob, 
et nuntiabit nobis viam ejus, et ambulabimus in illa. De Sion enim procedet 
lex et verbum Domini ab Hierusalem; et judicabit inter gentes, et redarguet 
populum multum, et concident gladios suos in aratra et lanceas suas in 
falces, et jam non discent pugnare. Item in Psalmo XXIII: Quis ascendet 
in montem Domini, aut quis stabit in loco sancto ejus? Innocens manibus 
et mundo corde. Qui non accepit in vano animam suam, et non juravit subdole 
proximo sibi, iste accipiet benedictionem a Domino et misericordiam a Deo 
salutari suo. Ista nativitas eorum qui eum quaerunt, qui quaerunt faciem 
Dei Jacob.



          CAP. XIX. - QUOD IPSE SIT SPONSUS, ECCLESIAM HABENS SPONSAM, 
DE QUA FILII SPIRITALES NASCERENTUR.


-5)

     200: (Ps. XXIII, 3, 6)

-----------------------------------------------------------

293 Apud Johel: Canite tuba in Sion, sanctificate jejunium, et indicite 
curationem, aggregate populum, sanctificate ecclesiam, excipite majores 
natu, colligite parvulos lactentes; procedat sponsus de cubili suo, et 
sponsa de thalamo suo. Item apud Hieremiam: Et auferam de civitatibus 
Juda et de quadriviis Hierusalem vocem laetantium et vocem gaudentium, 
vocem sponsi et vocem sponsae. Item in Psalmo XVIII: Et ipse velut 
sponsus egrediens de thalamo suo. Exsultavit ut gigas viam currere. A summo 
coeli egressio ejus, et decursio ejus usque ad summum ejus, et non est 
qui lateat a calore ejus (Ps.
-----------------------------------------------------------
XVIII, 6, 7). Item in Apocalypsi: Veni, ostendam tibi novam nuptam uxorem 
Agni; et duxit me in Spiritu in montem magnum, et ostendit mihi civitatem 
sanctam Hierusalem descendentem de coelo, a Deo habentem claritatem Dei. 
Item in Evangelio cata Joannem: Vos mihi testes estis quoniam dixi eis 
qui missi sunt ab Hierosolymis ad me, quia non sum Christus, sed quoniam 
missus sum ante illum. Qui enim habet sponsam sponsus est. Amicus autem 
sponsi est qui stat et gaudio audit eum et gaudet propter vocem sponsi. 
Hujus rei mysterium ostensum est apud Jesum Nave, quando jussus est excalciare 
se, quod scilicet sponsus non ipse esset. Erat enim in Lege ut quisquis 
nuptias recusaret, calciamentum deponeret, calciaretur vero ille qui sponsus 
futurus
-----------------------------------------------------------
esset. Et factum est cum esset Jesus in Jerico, circumspexit oculis, et 
vidit hominem stantem ante faciem suam et frameam tenentem in manu ejus, 
et dixit: Noster es, an adversariorum? Ille autem dixit: Ego sum dux virtutis 
Domini, nunc adveni. Et Jesus cecidit in faciem ad terram, et ait illi: 
Domine, quid imperas famulo tuo? Et ait dux virtutis Domini: Solve calciamentum 
de pedibus tuis. Locus enim in quo stas terra sancta est. Item in 
Exodo Moyses jubetur calciamentum deponere, quod nec ipse sponsus esset: 
Et apparuit ei Angelus Domini in flamma
-15)

-----------------------------------------------------------
ignis de rubo, et vidit quoniam rubus arderet igni, rubus autem non cremabatur. 
Et dixit Moyses: Transiens videbo hoc grande visum, cur utique non crematur 
rubus. Ut vidit autem quoniam accedit videre, vocavit eum Dominus Deus 
de rubo dicens: Moyses, Moyses. Qui dixit: Quid est? Et dixit: Ne accesseris 
huc, nisi solveris calciamentum de pedibus tuis. Locus enim in quo stas 
terra sancta est. Et dixit ei: Ego sum Deus patris tui, Deus Abraham, et 
Deus Isaac, Deus Jacob. Hoc autem manifestatum est in Evangelio cata 
Joannem: Et respondit illis Joannes: Ego quidem baptizo in aqua: in medio 
autem vestrum stat quem vos nescitis. Ipse est enim de quo dixi: Post me 
veniens homo ante me factus est, cujus non sum dignus corrigiam calciamenti 
solvere (Joan. I,
-6)

-----------------------------------------------------------
26, 27). Item cata Lucam: Sint lumbi vestri praecincti et lucernae ardentes, 
et vos similes hominibus exspectantibus dominum suum quando veniat a nuptiis, 
ut cum venerit et pulsaverit aperiant ei. Beati servi illi quos adveniens 
dominus invenerit vigilantes. Item in Apocalypsi: Regnavit Dominus 
Deus omnipotens, gaudeamus et exultemus, et demus ei gloriae claritatem, 
quoniam venerunt nuptiae Agni, et uxor ejus se praeparavit.



          CAP. XX. - QUOD CRUCI ILLUM FIXURI ESSENT JUDAEI.
Apud Esaiam: Expandi manus meas tota die ad plebem contumacem et contradicentem 
mihi, qui ambulant vias non bonas, sed post peccata sua.
-37)

     208: (Apoc. XIX, 6, 7)

     209: (Isa. LXV, 2)

-----------------------------------------------------------
Item apud Hieremiam: Venite, mittamus lignum in panem ejus, et eradamus 
a terra vitam ejus. Item in Deuteronomio: Et erit pendens vita tua 
ante oculos tuos, et timebis die et nocte, et non credes vitae tuae. 
Item in Psalmo XXI: Effoderunt manus meas et pedes meos, dinumeraverunt 
294 omnia ossa mea. Ipsi autem contemplati sunt, et viderunt me, et diviserunt 
vestimenta mea sibi, et super vestem meam sortem miserunt. Tu autem, Domine, 
ne elongaveris auxilium tuum a me, in auxilium meum attende. Libera a gladio 
animam meam et
-----------------------------------------------------------
de manu canis unicam meam. Salva me ex ore leonis et a cornibus unicornium 
humilitatem meam. Enarrabo nomen tuum fratribus meis, in medio ecclesiae 
laudabo te. Item in Psalmo CXVIII: Confige clavis de metu tuo carnes 
meas. 
De quo sacrificio Sophonias dixit: Metuite a facie Domini Dei, quoniam 
prope est dies ejus: quia apparavit Dominus sacrificium suum, sanctificavit 
electos suos. 
Item in Psalmo LXXXVII: Exclamavi ad te, Domine, tota die, extendi ad te 
manus meas. Item in Numeris: Non quasi homo Deus suspenditur, neque 
quasi filius hominis
-22)

     213: (Ps. CXVIII, 120)

     214: (Ps. CXL, 2)

     215: (Soph. I, 7)

     216: (Zach. XII, 10)

     217: (Ps. LXXXVII, 10)

-----------------------------------------------------------
minas patitur. Unde in Evangelio Dominus dicit: Sicut Moyses exaltavit 
serpentem in eremo, ita exaltari oportet Filium hominis, ut omnis qui crediderit 
in Filium habeat vitam aeternam.



          CAP. XXI. - QUOD IN PASSIONE CRUCIS ET SIGNO VIRTUS OMNIS SIT 
ET POTESTAS.
Apud Abacuc: Texit coelos virtus ejus et laudis ejus plena est terra; et 
splendor ejus ut lux erit, cornua in manibus ejus erunt. Et illic constabilita 
est virtus gloriae ejus, et constituit dilectionem validam. Ante faciem 
suam ibit verbum, et procedet in campos secundum gressus suos. Item 
apud Esaiam: Ecce natus est nobis puer, et datus est
-5)

-----------------------------------------------------------
nobis filius, cujus imperium super humeros ejus; et vocatum est nomen ejus 
magnae cogitationis nuntius. Hoc signo crucis et Amalech victus est 
ab Jesu per Moysen. In Exodo dixit Moyses ad Jesum: Elige tibi viros, et 
exi, et constitue cum Amalech in crastinum. Ecce ego stabo in cacumine 
collis, et virga Dei in manu mea. Et factum est cum levabat manus Moyses, 
praevalebat Israel; ubi autem submiserat manus Moyses, invalescebat Amalech. 
Sed manus Moysi erant graves, et accepto lapide supposuerunt sub eo, et 
sedebat super eum; et Aaron et Ur sustentabant manus ejus hinc et inde, 
et factae sunt manus Moysi stabiles usque in occasum solis, et fugavit 
Jesus
-----------------------------------------------------------
Amalech et omnem populum ejus. Et dixit Dominus ad Moysen: Scribe hoc ut 
sit memoria in libro, et da in aures Jesu, quoniam deletione deleam memoriam 
Amalech de sub coelo.



          CAP. XXII. - QUOD IN HOC SIGNO CRUCIS SALUS SIT OMNIBUS QUI IN 
FRONTIBUS NOTENTUR.
Apud Ezechielem dicit Dominus: Transi mediam Hierusalem, et notabis signum 
super frontes virorum qui ingemunt et moerent ob iniquitates quae fiunt 
in medio ipsorum. Item illic: Vadite et caedite, et nolite parcere 
oculis vestris. Nolite misereri senioris et juvenis et virginis, et parvulos 
et mulieres interficite, ut perdeleantur. Omnem autem super quem signum 
scriptum est, ne tetigeritis, et ab ipsis sanctis meis incipite. Item in 
Exodo Deus ad Moysen: Et erit
-11)

     223: (Ezech. IX, 4, 6)

-----------------------------------------------------------
sanguis in signo vobis super domos in quibus ibi eritis; et videbo sanguinem, 
et protegam vos, et non erit in vobis plaga diminutionis cum percutiam 
terram Aegypti. Item in Apocalypsi: Et vidi Agnum stantem in monte 
Sion, et cum eo centum quadraginta quatuor millia, et habebant nomen ejus 
et nomen Patris ejus scriptum in frontibus suis. Item illic: Ego sum 
α et ω, primus et novissimus, initium et finis. Felices eos qui faciunt 
praecepta ejus, ut sit potestas eorum super lignum vitae.



          CAP. XXIII. - QUOD MEDIO DIE IN PASSIONE EJUS TENEBRAE FUTURAE 
ESSENT.
Apud Amos: Et erit in illo die, dicit Dominus, occidet sol meridie, et 
obtenebrabitur dies lucis: 295 et convertam
-14)

-----------------------------------------------------------
dies festos vestros in luctum et omnia cantica vestra in lamentationem. 
Item apud Hieremiam: Exterrita est quae parit et taeduit anima ejus. Subiit 
sol ei cum adhuc medius dies esset, confusa est et maledicta. Reliquos 
eorum in gladio dabo in conspectu inimicorum eorum. Item in Evangelio: 
A sexta autem hora tenebrae factae sunt super totam terram usque ad horam 
nonam.



          CAP. XXIV. - QUOD A MORTE NON VINCERETUR, NEC APUD INFEROS REMANSURUS 
ESSET.
In Psalmo XXIX: Domine, reduxisti ab inferno
-----------------------------------------------------------
animam meam. Item in Psalmo XV: Non derelinques animam meam apud inferos, 
neque dabis sanctum tuum videre corruptionem. Item in Psalmo III: 
Ego dormivi, et somnum cepi, et resurrexi, quoniam Dominus auxiliatus est 
mihi. Item cata Joannem: Nemo aufert animam meam a me, sed ego a me 
pono eam, potestatem habeo ponendi eam, et potestatem habeo iterum sumendi 
eam. Hoc enim mandatum accepi a Patre meo.



          CAP. XXV. - QUOD AB INFERIS TERTIO DIE RESURGERET.
Apud Osee: Vivificabit nos post biduum, die tertio resurgemus. Item 
in Exodo: Et
-----------------------------------------------------------
dixit Dominus ad Moysen: Descende et testificare populo, et sanctifica 
illos hodie et cras, et lavent vestem suam, et sint parati in perendinum 
diem. Die enim tertio descendet Dominus in montem Sina. Item in Evangelio: 
Progenies nequam et adultera signum quaerit, et signum non dabitur illi 
nisi signum Jonae prophetae. Quomodo enim fuit Jonas in ventre ceti tribus 
diebus et tribus noctibus, ita erit Filius hominis in corde terrae tribus 
diebus et tribus noctibus.



          CAP. XXVI. - QUOD, CUM RESURREXISSET, ACCIPERET A PATRE OMNEM 
POTESTATEM, ET POTESTAS EJUS AETERNA SIT.
Apud Danielem: Videbam in visu nocte; et
-----------------------------------------------------------
ecce in nabibus coeli quasi Filius hominis veniens venit usque ad Veterem 
dierum, et stetit in conspectu ejus, et qui assistebant ei obtulerunt eum; 
et data est ei potestas regia, et omnes reges terrae per genus, et omnis 
claritas serviens ei; et potestas ejus aeterna, quae non auferetur, et 
regnum ejus non corrumpetur. Item apud Esaiam: Nunc exsurgam, dicit 
Dominus, nunc clarificabor, nunc exaltabor; nunc videbitis, nunc intelligetis, 
nunc confundemini. Vana erit fortitudo spiritus vestri, ignis vos consumet. 
Item in Psalmo CIX: Dixit Dominus Domino meo: Sede ad dexteram meam quoadusque 
ponam inimicos tuos suppedaneum
-----------------------------------------------------------
pedum tuorum. Virgam virtutis tuae mittet Deus a Sion, et dominaberis in 
medio inimicorum tuorum. Item in Apocalypsi: Et conversus respexi, 
ut viderem vocem quae mecum loquebatur. Et vidi septem candelabra aurea, 
et in medio candelabrorum similem Filio hominis vestitum podere, et erat 
praecinctus supra mamillas zonam auream. Caput autem ejus et capilli erant 
albi velut lana aut nix, et oculi ejus ut flamma ignis, et pedes ejus similes 
aurichalco, sicut de fornace ignis, et vox ejus ut sonus aquarum multarum; 
et habebat in dextera sua septem stellas, et ex ore ejus gladius utraque 
parte acutus exibat, et facies ejus splendebat ut sol in virtute sua. Et 
cum vidissem eum, cecidi ad pedes ejus tamquam mortuus, et imposuit super 
me dexteram suam dicens:
-3)

-----------------------------------------------------------
Noli timere, ego sum primus et novissimus, et vivus qui fueram mortuus; 
et ecce sum vivens in saecula saeculorum, et habeo claves mortis et inferorum. 
Item in Evangelio Dominus post resurrectionem discipulis dicit: Data est 
mihi omnis potestas in coelo et in terra. Ite ergo, et docete omnes gentes, 
tingentes eos in nomine Patris et Filii et Spiritus sancti, docentes eos 
observare omnia quaecumque praecepi vobis.



          CAP. XXVII. - QUOD PERVENIRI NON POSSIT AD DEUM PATREM NISI PER 
FILIUM EJUS JESUM 296 CHRISTUM.
In Evangelio: Ego sum via et veritas et vita. Nemo venit ad Patrem nisi 
per me. Item illic: Ego sum ostium. Per me si quis introierit, salvabitur
-18)

     241: (Matth. XXVII, 18, 19)

     242: (Joan. XIV, 6)

-----------------------------------------------------------
. Item illic: Multi prophetae et justi cupierunt videre quae videtis, 
et non viderunt, et audire quae auditis, et non audierunt. Item illic: 
Qui credit in Filium habet vitam aeternam. Qui dicto non audiens est in 
Filium non habet vitam, sed ira Dei manebit super eum. Item Paulus apud 
Ephesios: Et cum venisset, annuntiavit vobis pacem his qui longe et pacem 
iis qui prope, quia per ipsum habemus accessum ambo in uno Spiritu ad Patrem. 
Item ad Romanos: Omnes enim peccaverunt et egent claritate Dei: justificantur 
autem dono ipsius et gratia per redemptionem quae est in Christo Jesu. 
Item in
-----------------------------------------------------------
Epistola Petri apostoli: Christus semel pro peccatis nostris mortuus est, 
justus pro injustis, ut nos offerret Deo. Item illic: In hoc enim 
et mortuis praedicatum est ut suscitentur. Item in Epistola Joannis: 
Qui negat Filium, neque Patrem habet. Qui confitetur Filium, et Filium 
et Patrem habet.



          CAP. XXVIII. - QUOD IPSE JUDEX VENTURUS SIT.
Apud Malachiam: Ecce dies Domini venit ardens velut clibanus; eruntque 
omnes alienigenae et omnes iniqui stipula, et succendet illos adveniens 
dies, dicit Dominus. Item in Psalmo XLIX: Deus deorum Dominus locutus 
est, et vocavit terram. A solis ortu usque ad occasum ex Sion species decoris 
ejus.
-----------------------------------------------------------
Deus manifeste veniet, Deus noster, et non silebit. Ignis ante eum ardebit, 
et in circuitu ejus procella nimia. Vocavit coelum sursum et terram ut 
separet populum suum. Colligite illi justos ejus, eos qui disponunt testamentum 
ejus in sacrificiis, et annuntiabunt coeli justitiam ejus, quoniam Deus 
judex est. Item apud Esaiam: Dominus Deus virtutum prodibit, et comminuet 
bellum. Excitabit certamen, et clamabit super inimicos suos cum fortitudine: 
Tacui, numquid semper tacebo? Item in Psalmo LXVII: Exsurgat Deus 
et dissipentur inimici ejus, et fugiant a facie ejus qui oderunt eum. Sicut 
deficit fumus, deficiant. Sicut tabescit cera a facie ignis, sic pereant 
peccatores a facie Dei, et justi jucundentur et exsultent in conspectu 
Dei et
-6)

     252: (Isa. XLII, 13, 14)

-----------------------------------------------------------
laetentur in jucunditate. Cantate Deo, psallite nomini ejus, iter facite 
ei qui ascendit in occasum; Deus nomen illi. Turbabuntur a facie ejus patris 
orphanorum et judicis viduarum. Deus in loco sancto suo, Deus qui inhabitare 
facit unanimes in domo, producens vinctos in virtute, similiter eos qui 
in iram provocant,
-----------------------------------------------------------
qui inhabitant in monumentis. Deus, dum prodires in conspectu populi tui, 
in transeundo in eremum. Item in Psalmo LXXXI: Exsurge, Deus, judica 
terram, quoniam tu exterminabis in omnibus gentibus. Item in Evangelio 
cata Matthaeum: Quid nobis et tibi, fili David? Quid huc venisti ante tempus 
punire nos. Item cata Joannem: Nihil Pater judicat, sed judicium omne 
Filio dedit, ut omnes honorificent Filium sicut honorificant Patrem. Qui 
non honorificat Filium, non honorificat Patrem qui eum misit. Item 
in Epistola Pauli ad Corinthios secunda: Omnes nos manifestari oportet 
ante tribunal Christi, ut reportet unusquisque sui corporis propria secundum 
quae egit, sive bona, sive mala.



          CAP. XXIX. - QUOD IPSE SIT REX IN AETERNUM REGNATURUS.


-----------------------------------------------------------

Apud Zachariam: Dicite filiae Sion: Ecce rex tuus venit tibi justus et 
salvans, mitis, sedens super asinum indomitum. Item apud Esaiam: Quis 
nuntiabit vobis locum illum aeternum? Ambulans in justitia, et manus abstinens 
a muneribus, gravans aures ut non audiat judicium sanguinis, et comprimens 
oculos suos ne videat injustitiam, hic inhabitabit in alta spelunca petrae 
fortis. Panis illi dabitur, et aqua ejus fidelis. Regem cum claritate videbitis. 
Item apud Malachiam: Rex magnus sum ego, dicit Dominus, 297 et nomen meum 
illustre est apud gentes. Item in Psalmo II: Ego autem constitutus
-17)

     260: (Malach. I, 14)

-----------------------------------------------------------
sum rex ab eo super Sion montem sanctum ejus, annuntians imperium ipsius. 
Item in Psalmo XXI: Commemorabuntur et convertentur ad Dominum omnes termini 
terrae, et adorabunt in conspectu tuo omnes patriae gentium; quoniam Domini 
est regnum, et ipse dominabitur omnium gentium (Ps.
-----------------------------------------------------------
XXI. 28, 29). Item in Psalmo XXIII: Auferte portas, principes, vestras, 
et extollimini, portae aeternales, et introibit rex claritatis. Quis est 
iste rex claritatis? Dominus fortis et potens, Dominus fortis in praelio. 
Auferte portas principes vestras, et extollimini portae aeternales, et 
introibit rex claritatis. Quis est iste rex claritatis? Dominus virtutum 
ipse est rex claritatis. Item in Psalmo XLIV: Eructavit cor meum sermonem 
bonum, dico ego opera mea regi. Lingua mea calamus scriptoris acute scribentis, 
decorus specie super filios hominum. Effusa est gratia in labiis tuis, 
propterea benedixit te Deus in saecula. Accingere ense tuo ad femur, potentissime. 
Decori et speciei tuae et intende et dirige et regna propter veritatem 
et mansuetudinem et justitiam.
-10)

     263: (Ps. XLIV, 2, 5)

-----------------------------------------------------------
Item in Psalmo V: Rex meus et Deus meus, quoniam ad te orabo, Domine, mane 
exaudies vocem meam; mane assistam tibi, et contemplabor te. Item 
in Psalmo XCVI: Dominus regnavit, exultet terra, jucundentur insulae multae. 
Item in Psalmo XLIV: Adstitit regina ad dexteram tuam in veste inaurata, 
amicta est varietate. Audi, filia, et vide, et inclina aurem tuam, et obliviscere 
populi tui et domus patris tui, quoniam desideravit rex speciem tuam, quia 
ipse est Dominus Deus tuus. Item in Psalmo LXXIII: Deus autem rex 
noster ante saeculum, operatus est salutem in medio terrae. Item in 
Evangelio cata Matthaeum: Et cum Jesus natus esset in Bethlehem Judae, 
in diebus Herodis regis, ecce magi ab Oriente venerunt Hierosolymam dicentes:
-12)

     267: (Ps. LXXIII, 12)

-----------------------------------------------------------
Ubi est qui natus est rex Judaeorum? Vidimus enim stellam ejus in Oriente, 
et venimus adorare eum. Item cata Joannem dixit Jesus: Regnum meum 
non est de isto saeculo. Si de isto saeculo esset regnum meum, ministri 
mei turbarentur ne traderer Judaeis. Nunc autem regnum meum non est hinc. 
Dixit Pilatus: Ergo rex es tu? Respondit Jesus: Tu dicis, quoniam rex sum. 
Ego in hoc natus sum et in hoc veni in saeculum, ut testimonium perhibeam 
veritati
-----------------------------------------------------------
. Omnis qui est de veritate audit vocem meam.



          CAP. XXX. - QUOD IPSE SIT JUDEX ET REX.
In Psalmo LXXI: Deus, judicium tuum regi da, et justitiam tuam filio regis, 
judicare populum tuum in justitia. Item in Apocalypsi: Et vidi coelum 
apertum; et ecce equus albus, et qui sedebat super eum vocabatur fidelis 
et verus, aequum justumque judicat, et praeliatur. Oculi autem ejus erant 
tamquam flamma ignis, et super caput ejus diademata multa, et portabat 
nomen scriptum nemini alii nisi sibi notum. Et erat coopertus vestem aspersam 
sanguine, et dicitur nomen ejus Verbum Dei; et exercitus qui sunt in coelo 
sequebantur eum in equis albis, induti
-----------------------------------------------------------
byssinum album mundum; et de ore ejus exibat gladius utrinque acutus, ut 
ex eo percuteret nationes quas ipse pasciturus est in virga ferrea, et 
ipse calcabit torcular vini irae Dei omnipotentis. Habet etiam in veste 
et in femore suo nomen scriptum: Rex regum et Dominus dominantium. 
Item in Evangelio: Cum venerit Filius hominis in claritate sua, et omnes 
Angeli cum eo, tunc sedebit in throno claritatis suae: et colligentur ante 
eum omnes gentes, et segregabit illos ab invicem, quemadmodum pastor segregat 
oves ab haedis; et statuet oves ad dexteram suam, haedos autem ad sinistram. 
Tunc dicet Rex eis qui ad dextram ejus erunt: Venite, benedicti Patris 
mei, percipite regnum quod vobis paratum 298 est ab origine mundi. Esurivi 
enim, et dedistis mihi manducare;
-16)

-----------------------------------------------------------
sitivi, et potastis me; hospes fui, et adduxistis me; nudus, et texistis 
me; infirmus, et visitastis me; in carcere fui, et venistis ad me. Tunc 
respondebunt ei justi dicentes: Domine, quando te vidimus esurientem et 
pavimus, sitientem et potavimus? quando autem te vidimus, sitientem et 
potavimus? quando autem te vidimus hospitem et adduximus? nudum, et vestivimus? 
quando autem te vidimus infirmum et in carcere, et venimus ad te? Et respondens 
Rex dicet eis: Amen dico vobis, quamdiu fecistis uni horum
-----------------------------------------------------------
ex fratribus meis minimis, mihi fecistis. Tunc dicet illis qui ad sinistram 
ejus erunt: Discedite a me, maledicti, in ignem aeternum quem paravit Pater 
meus diabolo et angelis ejus. Esurivi enim, et non dedistis mihi manducare; 
sitivi, et non potastis me; hospes fui, et non adduxistis me; nudus, et 
non vestistis me; infirmus et in carcere, et non visitastis me. Tunc respondebunt
-----------------------------------------------------------
et ipsi dicentes: Domine, quando te vidimus esurientem, aut sitientem, 
aut hospitem, aut nudum, aut infirmum, aut in carcere, et non ministravimus 
tibi? Et respondebit illis: Amen dico vobis, quamdiu non fecistis uni ex 
minimis his, neque mihi fecistis. Et abibunt isti in ambustionem aeternam, 
justi autem in vitam aeternam.

      



        LIBER TERTIUS.

          
CAP. I - De bono operis et misericordiae.
          
CAP. II - In opere et eleeomosynis, etiamsi per mediocritatem minus fiat, 
ipsam voluntatem satis esse.
          
CAP. III - Agapen et dilectionem fraternam religiose et firmiter exercendam.
          
CAP. IV - In nullo gloriandum, quando nostrum nihil sit.
          
CAP. V - Humilitatem et quietem in omnibus tenendam.
          
CAP. VI - Bonos quosque et justos plus laborare, sed tolerare debere, quia 
probantur.
          
CAP. VII - Non contristandum spiritum sanctum, quem accepimus.
          
CAP. VIII - Iracundiam vincendam esse, ne cogat delinquere.
          
CAP. IX - Invicem se fratres sustinere debere.
          
CAP. X - In deum solum fidendum et in ipso gloriandum esse.
          
CAP. XI - Eum qui fidem consecutus est, exposito priore homine, coelestia 
tantum et spiritalia cogitare debere, nec attendere ad saeculum, cui jam 
renuntiavit.
          
CAP. XII - Non jurandum.
          
CAP. XIII - Non maledicendum.
          
CAP. XIV - Numquam mussitandum, sed circa omnia quae accidunt benedicendum 
deum.
          
CAP. XV - Ad hoc tentari homines a deo ut probentur.
          
CAP. XVI - De bono martyrii.
          
CAP. XVII - Minora esse quae in saeculo patimur quam sit praemium quod 
promissum est.
          
CAP. XVIII - Dilectioni dei et Christi nihil praeponendum.
          
CAP. XIX - Voluntati non nostrae, sed dei, obtemperandum.
          
CAP. XX - Fundamentum et firmamentum spei et fidei esse timorem.
          
CAP. XXI - Non temere de altero judicandum.
          
CAP. XXII - Accepta injuria, remittendum et ignoscendum.
          
CAP. XXIII - Vicem malis non reddendam.
          
CAP. XXIV - Non posse ad patrem perveniri nisi per filium ejus Jesum Christum.
          
CAP. XXV - Ad regnum dei, nisi baptizatus et renatus quis fuerit, pervenire 
non posse.
          
CAP. XXVI - Parum esse baptizari et eucharistiam accipere, nisi quis factis 
et opere proficiat.
          
CAP. XXVII - Baptizatum quoque gratiam perdere quam consecutus sit, nisi 
innocentiam servet.
          
CAP. XXVIII - Non posse in ecclesia remitti ei qui in deum deliquerit.
          
CAP. XXIX - De odio nominis ante praedictum.
          
CAP. XXX - Quod quis deo voverit cito reddendum.
          
CAP. XXXI - Eum qui non crediderit jam judicatum esse.
          
CAP. XXXII - De bono virginitatis et continentiae.
          
CAP. XXXIII - Nihil patrem judicare, sed filium, et patrem ab eo non honorificari 
a quo non honorificatur filius.
          
CAP. XXXIV - Fidelem gentiliter vivere non oportere.
          
CAP. XXXV - Deum ad hoc patientem esse, ut nos poeniteat peccati nostri 
et reformemur.
          
CAP. XXXVI - Mulierem ornari saeculariter non debere.
          
CAP. XXXVII - Fidelem non oportere ob alia delicta, nisi ob nomen solum, 
puniri.
          
CAP. XXXVIII - Servum dei innocentem esse debere, ne incidat in poenam 
saecularem.
          
CAP. XXXIX - Datum nobis esse exemplum vivendi in Christo.
          
CAP. XL - Non jactanter nec tumultuose operandum.
          
CAP. XLI - Inepte et scurriliter non loquendum.
          
CAP. XLII - Fidem in totum prodesse, et tantum nos posse quantum credimus.
          
CAP. XLIII - Posse eum statim consequi qui vere crediderit.
          
CAP. XLIV - Fideles inter se disceptantes non debere gentilem judicem experiri.
          
CAP. XLV - Spem futurorum esse, et ideo fidem nostram circa quae promissa 
sunt patientem esse debere.
          
CAP. XLVI - Mulierem in ecclesia tacere debere.
          
CAP. XLVII - Delicto et merito nostro fieri ut laboremus, nec dei opem 
in omnibus sentiamus.
          
CAP. XLVIII - Non foenerandum.
          
CAP. XLIX - Inimicos quoque diligendos.
          
CAP. L - Sacramentum fidei non esse profanandum.
          
CAP. LI - Quod nemo in opere suo extolli debeat.
          
CAP. LII - Credendi vel non libertatem in arbitrio positam.
          
CAP. LIII - Dei arcana perspici non posse, et ideo fidem nostram simplicem 
esse debere.
          
CAP. LIV - Neminem sine sorde et sine peccato esse.
          
CAP. LV - Non hominibus, sed deo placendum.
          
CAP. LVI - Deum nihil latere ex his quae geruntur.
          
CAP. LVII - Fidelem emendari et reservari.
          
CAP. LVIII - Neminem contristari morte debere, cum sit in vivendo labor 
et periculum, in moriendo pax et resurgendi securitas.
          
CAP. LIX - De idolis quae gentiles deos putant.
          
CAP. LX - Ciborum nimiam concupiscentiam non appetendam.
          
CAP. LXI - Possidendi concupiscentiam et pecuniam non appetendam.
          
CAP. LXII - Matrimonium cum gentilibus non jungendum.
          
CAP. LXIII - Grave delictum esse fornicationis.
          
CAP. LXIV - Quae sunt carnalia quae mortem pariant, et quae spiritalia 
quae ad vitam ducant.
          
CAP. LXV - Omnia delicta in baptismo deponi.
          
CAP. LXVI - Disciplinam dei in ecclesiasticis praeceptis observandam.
          
CAP. LXVII - Praedictum quod disciplinam sanam aspernaturi essent.
          
CAP. LXVIII - Recedendum ab eo qui inordinate et contra disciplinam vivit.
          
CAP. LXIX - Non in sapientia mundi nec in eloquentia esse regnum dei, sed 
in fide crucis et in virtute conversationis.
          
CAP. LXX - Parentibus obsequendum.
          
CAP. LXXI - Patres quoque asperos esse circa filios non oportere.
          
CAP. LXXII - Servos, cum crediderint, plus dominis carnalibus servire debere.
          
CAP. LXXIII - Item dominos mitiores esse debere.
          
CAP. LXXIV - Viduas probatas quasque honorandas.
          
CAP. LXXV - Suorum, et maxime fidelium, curam plus unumquemque habere debere.
          
CAP. LXXVI - Majorem natu non temere accusandum.
          
CAP. LXXVII - Peccantem publice objurgandum.
          
CAP. LXXVIII - Cum haereticis non loquendum.
          
CAP. LXXIX - Innocentiam fidenter petere et impetrare.
          
CAP. LXXX - Nihil licere diabolo in hominem, nisi deus permiserit.
          
CAP. LXXXI - Mercedem mercenario cito reddendam.
          
CAP. LXXXII - Non augurandum.
          
CAP. LXXXIII - Cirrum in capite non habendum.
          
CAP. LXXXIV - Non vellendum.
          
CAP. LXXXV - Surgendum cum episcopus et presbyter veniat.
          
CAP. LXXXVI - Schisma non faciendum, etiamsi in una fide et in eadem traditione 
permaneat qui recedit.
          
CAP. LXXXVII - Fideles simplices cum prudentia esse debere.
          
CAP. LXXXVIII - Fratrem non circumveniendum.
          
CAP. LXXXIX - Subito venire finem mundi.
          
CAP. XC - Uxorem a viro non recedere, aut si recesserit, innuptam manere.
          
CAP. XCI - Tantum unumquemque tentari quantum potest sustinere.
          
CAP. XCII - Non quicquid licet esse faciendum.
          
CAP. XCIII - Praedictum quod haereses futurae essent.
          
CAP. XCIV - Cum timore et honore eucharistiam accipiendam.
          
CAP. XCV - Bonis convivendum, malos autem vitandos.
          
CAP. XCVI - Factis, non verbis, operandum.
          
CAP. XCVII - Et ad fidem et ad consecutionem properandum.
          
CAP. XCVIII - Catecuminum peccare jam non debere.
          
CAP. XCIX - Judicium secundum tempora futurum, vel aequitatis ante legem, 
vel legis post moysen.
          
CAP. C - Gratiam dei gratuitam esse debere.
          
CAP. CI - Spiritum sanctum in igne frequenter apparuisse.
          
CAP. CII - Correptionem bonos quosque libenter audire debere.
          
CAP. CIII - A multiloquentia temperandum.
          
CAP. CIV - Non mentiendum.
          
CAP. CV - Frequenter emendandos qui delinquunt in domestico ministerio.
          
CAP. CVI - Injuria accepta, patientiam tenendam, et ultionem deo relinquendam.
          
CAP. CVII - Non detrahendum.
          
CAP. CVIII - Non esse proximo insidiandum.
          
CAP. CIX - Infirmos visitandos.
          
CAP. CX - Susurrones maledictos esse.
          
CAP. CXI - Sacrificia malorum acceptalia non esse.
          
CAP. CXII - Gravius judicari de his qui in saeculo plus habuerunt potestatis.
          
CAP. CXIII - Viduam et pupillos protegi oportere.
          
CAP. CXIV - Dum in carne est quis, exomologesin facere debere.
          
CAP. CXV - Adulationem perniciosam esse.
          
CAP. CXVI - Plus ab eo diligi deum, cui in baptismo plura peccata dimittuntur.
          
CAP. CXVII - Fortem congressionem esse adversus diabolum, et ideo fortiter 
nos stare debere, ut possimus vincere.
          
CAP. CXVIII - Item, de antiChristo, quod in hominem veniat.
          
CAP. CXIX - Grave fuisse jugum legis, quod a nobis abjectum est, et leve 
esse jugum domini, quod a nobis susceptum est.
          
CAP. CXX - Orationibus insistendum.

        

-46)

-----------------------------------------------------------
CYPRIANUS Quirino filio salutem. Pro fide ac devotione tua quam Domino 
Deo exhibes, fili charissime, petisti ut, ad instruendum te, excerperem 
de Scripturis sanctis quaedam capitula ad religiosam sectae nostrae disciplinam 
pertinentia, lectionis divinae succinctam diligentiam quaerens, ut animus 
Deo deditus non longis aut multis librorum voluminibus fatigetur, sed eruditus 
breviario praeceptorum coelestium habeat ad fovendam memoriam suam salubre 
et grande compendium. Et quia tibi plenum dilectionis obsequium debeo, 
feci quod petisti, ut laborarem semel, ne tu semper laborares. Quantum 
potuit itaque mediocritas nostra complecti, collecta sunt a me quaedam 
praecepta Dominica et magisteria divina; quae esse facilia et utilia legentibus 
possint, dum in breviarium pauca digesta et velociter perleguntur
-----------------------------------------------------------
et frequenter iterantur. Opto te, fili charissime, semper bene valere.




        CAP. I. - DE BONO OPERIS ET MISERICORDIAE.


-----------------------------------------------------------

Apud Esaiam: Exclama, inquit, in fortitudine, et noli parcere; sicut tuba 
exalta vocem tuam, annuntia plebi meae peccata ipsorum et domui Jacob facinora 
eorum. Me de die in diem quaerunt, et cognoscere vias meas concupiscunt, 
quasi plebs quae justitiam fecerit et judicium Dei non deseruerit. Postulant 
me nunc judicium justum, et appropinquare Deo concupiscunt dicentes: Quid? 
quia jejunavimus et non vidisti, humiliavimus animas nostras et non cognovisti. 
In diebus enim jejunii inveniuntur voluntates vestrae. Aut enim subjectos 
vobis subpungitis, aut ad judicia et lites jejunatis, aut proximos caeditis 
pugnis. Ut quid mihi jejunatis, ut hodie audiatur vox vestra in clamore? 
Non hoc jejunium ego elegi, nisi humiliet homo animam
-----------------------------------------------------------
suam. Et si contorseris quasi circulum collum tuum, et saccum et cinerem 
substraveris, nec sic vocabitur jejunium acceptum. Non tale jejunium elegi, 
dicit Dominus; sed solve omnem nodum injustitiae, resolve suffocationes 
impotentium commerciorum. Dimitte quassatos in requiem, et omnem consignationem 
injustam dissipa. Frange esurienti panem tuum, et egenos sine tecto induc 
in domum tuam. Si videris nudum, vesti; et domesticos seminis tui non despicies. 
Tunc erumpet temporaneum lumen tuum, et vestimenta tua cito orientur. Et 
praeibit ante te justitia, et claritas Dei circumdabit te. Tunc exclamabis, 
et Deus exaudiet te. Dum adhuc loqueris dicet: Ecce adsum. De hoc 
ipso apud Job: Conservavi egenum de manu potentis, et pupillo cui non erat 
adjutor auxiliatus sum.
-9)

-----------------------------------------------------------
Os viduae benedixit me, cum essem oculus caecorum, pes quoque claudorum 
ego essem, et invalidorum pater (Job XXIX, 12, 13, 15, 16). De hoc ipso 
apud Tobiam: Et dixi Tobiae filio meo: Vade, et adduc quemcumque pauperem 
inveneris ex fratribus nostris, qui tamen in mente habeat Deum ex toto 
corde suo. Hunc adduc, et manducabit pariter meum prandium hoc: Ecce sustineo 
te, fili, donec venias. Item illic: Omnibus diebus vitae tuae, fili, 
Deum in mente habe, et noli
-----------------------------------------------------------
praeterire praecepta ejus. Justitiam fac omnibus diebus vitae tuae, et 
noli ambulare viam iniquitatis: quoniam agente te ex veritate, erit respectus 
operum tuorum. Ex substantia tua fac eleemosynam, et noli avertere faciem 
ab ullo paupere. Ita fiet ut nec a te avertatur facies Dei. Quomodo habueris, 
fili, sic fac. Si tibi fuerit copiosa substantia, plus ex illa fac eleemosynam. 
Si exiguum habueris, ex hoc ipso exiguo communica. Et ne timueris cum facis 
eleemosynam, praemium bonum reponis tibi in diem necessitatis: quoniam 
eleemosyna a morte liberat et non patitur ire in tenebras. Munus bonum 
est eleemosyna omnibus qui faciunt eam coram summo Deo. De hoc ipso 
apud Salomonem in Proverbiis: Qui pauperi miseretur, Deo foenerat. 
Item illic: Qui dat pauperibus,
-11)

     276: (Prov. XIX, 17)

-----------------------------------------------------------
numquam indigebit. Qui autem avertit oculum suum, in multa penuria erit. 
Item illic: Eleemosynis et fide peccata purgantur. Item illic: Si 
esurierit inimicus tuus, ciba eum; et si sitierit, potabis eum. Hoc enim 
faciens carbones vivos superfundes in caput ejus. Item illic: Sicut 
aqua extinguit ignem, sic eleemosyna extinguit peccatum. Apud eumdem 
in Proverbiis: Ne dixeris: Abi et revertere, cras ego dabo, cum possis 
continuo bene facere. Non enim scis quid contingat sequenti die. Item 
illic: Qui obturat aures suas ne audiat imbecillum, et ipse invocabit Deum, 
et non erit qui exaudiat eum. Item illic: Qui conversatur sine vituperatione 
in justitia, beatos filios relinquit. Apud eumdem
-----------------------------------------------------------
in Ecclesiastico: Fili, si habes, bene fac tecum, et Deo dignas oblationes 
offer, memorare quoniam mors non tardat. Item illic: Conclude eleemosynam 
in corde pauperis, et 303 haec pro te orabit ab omni malo. De hoc 
ipso in Psalmo
-----------------------------------------------------------
XXXVI, misericordiam et posteris prodesse: Junior fui, etenim senui, et 
non vidi justum derelictum nec semen ejus quaerens panem. Tota die miseretur 
et foenerat, et semen ejus in benedictione est. De hoc ipso in Psalmo 
XL: Beatus qui intelligit super egenum et pauperem, in die malo liberabit 
illum Deus: Item in Psalmo CXI: Distribuit, dedit pauperibus, justitia 
ejus manebit in saeculum saeculi. De hoc ipso apud Osce: Misericordiam 
volo magis quam sacrificium, et agnitionem Dei plusquam holocaustomata. 
De hoc ipso in Evangelio cata Matthaeum: Beati qui esuriunt et sitiunt 
justitiam, quia ipsi saturabuntur. Item illic: Beati misericordes, 
quoniam ipsi misericordiam consequentur. Item illic: Thesaurizate
-----------------------------------------------------------
vobis thesauros in coelo, ubi neque tinea neque comestura exterminat, et 
ubi fures non effodiunt et furantur. Ubi enim fuerit thesaurus tuus, 
illic erit et cor tuum. Item illic: Simile est regnum coelorum homini negotianti 
quaerenti bonas margaritas; ubi autem invenit pretiosam margaritam, abiit 
et vendidit omnia quae habuit, et emit illam. Etiam modicum opus prodesse. 
Item illic: Et qui potaverit unum ex minimis istis calicem aquae frigidae 
in nomine discipuli, amen dico vobis, non peribit merces ejus. Nemini 
negandam eleemosynam. Item illic: Omni poscenti te da, et ab eo qui voluerit 
mutuari ne aversatus fueris. Item illic: Si vis ad vitam venire, serva 
mandata. Dicit ille: Quae? Dicit illi Jesus: Non occides, non moechaberis,
-----------------------------------------------------------
non falsum testimonium dices, honora patrem et matrem, et diliges proximum 
tibi tamquam te. Dicit illi juvenis: Omnia ista observavi. Quid adhuc mihi 
deest? Dicit illi Jesus: Si vis perfectus esse, vade et vende omnia tua, 
et da pauperibus, et habebis thesaurum
-----------------------------------------------------------
in coelo, et veni, sequere me (Matth. XXIX, 17-20. Item illic: Cum venerit 
Filius hominis in majestate sua et omnes Angeli cum eo, tunc sedebit in 
throno claritatis suae, et colligentur ante eum omnes gentes. Et segregabit 
illos ab invicem, quemadmodum pastor segregat oves ab haedis. Et statuet 
oves ad dexteram, haedos autem ad sinistram. Tunc dicet Rex eis qui ad 
dexteram suam sunt: Venite, benedicti Patris mei, percipite regnum quod 
vobis paratum est ab origine mundi. Esurivi enim, et dedistis mihi manducare; 
sitivi, et potastis me; hospes fui, et adduxistis me; nudus et texistis 
me; infirmatus sum, et visitastis me; in carcere fui, et venistis ad me. 
Tunc respondebunt ei justi dicentes: Domine, quando te vidimus hospitem 
et adduximus, nudum et vestivimus? Quando autem te vidimus
-----------------------------------------------------------
infirmum et in carcere et venimus ad te? Et respondens Rex dicet eis: Amen 
dico vobis, quamdiu fecistis uni horum ex fratribus meis minimis, et mihi 
fecistis. Tunc dicet illis qui a sinistris ejus sunt: Discedite a me, maledicti, 
in ignem aeternum quem praeparavit Pater meus diabolo et angelis ejus. 
Esurivi enim, et non dedistis mihi manducare; sitivi, et non potastis me; 
hospes fui, et non adduxistis me; nudus fui, et non vestistis me; infirmus 
et in carcere, et non visitastis me. Tunc respondebunt et ipsi dicentes: 
Domine, quando te vidimus esurientem aut sitientem aut hospitem aut nudum 
aut infirmum aut in carcere, et non ministravimus tibi? Et respondebit 
illis: Amen dico vobis, quamdiu non fecistis uni ex minimis his, neque 
mihi fecistis. Et abibunt isti in ambustionem aeternam, justi autem in 
vitam aeternam
-----------------------------------------------------------
. De hoc ipso in Evangelio cata Lucam: Res vestras vendite, et date 
eleemosynam. Item illic: Qui fecit quod est intus, fecit et quod foris 
est. Verumtamen date eleemosynam, et ecce vobis omnia sunt munda. Item 
illic: Ecce dimidium ex substantia mea do egenis; et si cui
-46)

     297: (Luc. XI, XII, 33)

-----------------------------------------------------------
quid fraudavi, quadruplum reddo. Dixit 304 autem Jesus, quia salus hodie 
domui huic facta est, quoniam et ipse filius est Abrahae. De hoc ipso 
ad Corinthios II: Vestra abundantia illorum inopiam suppleat, ut et illorum 
abundantia vestrae inopiae sit supplementum, ut sit aequalitas, sicut scriptum 
est: Qui multum habuit non abundavit, et qui modicum non indiguit. 
Item illic: Qui parce seminat, parce et metet, et qui seminat in benedictione, 
de benedictione et metet. Unusquisque autem sicut corde proposuit, non 
quasi ex tristitia vel ex necessitate. Hilarem enim datorem diligit Deus. 
Item illic, Sicut scriptum est: Distribuit, dedit pauperibus, justitia 
ejus manet in aeternum. Item illic: Qui autem administrat semen seminanti, 
et panem ad edendum
-----------------------------------------------------------
praestabit, et multiplicabit semen vestrum, et augebit incrementa frugum 
justitiae vestrae, ut in omnibus locupletemini. Item illic: Administratio 
hujus officii non tantum supplevit ea quae sanctis desunt, sed abundavit 
per multam gratiarum actionem in Deum. De hoc ipso in Epistola Joannis: 
Qui habuerit substantiam mundi, et viderit fratrem suum desiderantem, et 
clauserit viscera sua ab eo, quomodo charitas Dei manet in illo? De 
hoc ipso in Evangelio cata Lucam: Cum facis prandium aut coenam, noli vocare 
amicos tuos, neque fratres, neque vicinos, neque divites, ne forte et illi 
reinvitent te, et fiat tibi retributio. Sed, cum facis epulum, voca pauperes, 
debiles, caecos et claudos, et beatus eris, quoniam non habent retribuere 
tibi; retribuetur autem tibi in resurrectione
-12)

     301: (I Joan. III, 17)

-----------------------------------------------------------
justorum.



          CAP. II - IN OPERE ET ELEEOMOSYNIS, ETIAMSI PER MEDIOCRITATEM 
MINUS FIAT, IPSAM VOLUNTATEM SATIS ESSE.
In Epistola Pauli ad Corinthios II: Si voluntas prompta est, secundum quodcumque 
habuerit, acceptabile
-14)

-----------------------------------------------------------
est, non secundum quod non habuerit; neque sit aliis refrigerium, vobis 
autem pressura.



          CAP. III - AGAPEN ET DILECTIONEM FRATERNAM RELIGIOSE ET FIRMITER 
EXERCENDAM.
Apud Malachiam: Nonne Deus unus condidit nos? Nonne pater unus est omnium 
nostrum? Quid utique dereliquistis unusquisque fratrem suum? De hoc 
ipso cata Joannem: Pacem vobis remitto, pacem meam do vobis. Item 
illic: Hoc est mandatum meum, ut diligatis invicem, quemadmodum dilexi 
vos. Majorem hac charitatem nemo habet, quam ut animam suam quis ponat 
pro amicis suis. Item illic: Beati pacifici, quoniam ipsi filii Dei 
vocabuntur. Item illic: Amen
-----------------------------------------------------------
dico vobis, quoniam, si duobus ex vobis convenerit in terra, de omni re 
quamcumque petieritis, continget vobis a Patre meo qui in coelis est. Ubicumque 
enim fuerint duo aut tres collecti in nomine meo, ego cum eis sum. 
De hoc ipso ad Corinthios I: Et ego quidem, fratres, non potui vobis loqui 
quasi spiritalibus, sed quasi carnalibus; quasi infantibus in Christo, 
lac vobis potum dedi, non escam. Dum enim adhuc pusilli eratis, non poteratis, 
sed neque nunc potestis, adhuc enim estis carnales. Ubi enim in vobis aemulatio 
et contentio et dissensiones, nonne carnales estis, et secundum hominem 
ambulatis? Item illic: Etsi habuero omnem fidem, ita ut montes transferam, 
charitatem autem non habeam, nihil sum. Etsi in cibos distribuero omnia 
mea, et si tradidero corpus
-3)

-----------------------------------------------------------
meum ut ardeam, charitatem autem non habeam, nihil proficio. Charitas magnanima 
est, charitas benigna est, charitas non aemulatur, charitas non agit perperam, 
non inflatur, non irritatur, non cogitat malum, non gaudet super injustitiam, 
collaetatur autem in veritate. Omnia diligit, omnia credit, omnia sperat, 
omnia sustinet. Charitas numquam excidet. De hoc ipso ad Galatas: 
Diliges proximum tibi tamquam te. Si autem mordetis et incusatis invicem, 
videte ne consumamini ab invicem. De hoc
-8)

     311: (Gal. V, 14-16)

-----------------------------------------------------------
ipso in Epistola Joannis: In hoc 305 apparent filii Dei et filii diaboli. 
Omnis qui non est justus, non est de Deo, et qui non diligit fratrem suum. 
Qui enim fratrem suum odit, homicida est. Et scitis quia omnis homicida 
non habet in se vitam aeternam in se manentem. Item illic: Si quis 
dixerit quoniam diligit Deum, et fratrem suum odit, mendax est. Qui enim 
non diligit fratrem suum quem videt, Deum quem non videt quomodo potest 
diligere? De hoc ipso in Actibus Apostolorum: Turba autem eorum qui crediderant 
anima ac mente una agebant, nec fuit inter illos discrimen ullum, nec quicquam 
suum judicabant ex bonis quae eis erant, sed fuerunt illis omnia communia. 
De hoc ipso in Evangelio cata Matthaeum: Si obtuleris munus tuum ad altare, 
et illic recordatus fueris quia fratrer tuus
-----------------------------------------------------------
habet aliquid adversum te, relinque illic munus tuum ante altare, et vade 
prius reconciliari fratri tuo, et tunc veni et offer munus tuum ad altare. 
Item in Epistola Joannis: Deus charitas est, et qui manet in charitate, 
in Deo manet, et Deus in eo. Item illic: Qui dicit se in luce esse 
et fratrem suum odit, mendax est, et in tenebris ambulat usque adhuc.



          CAP. IV. - IN NULLO GLORIANDUM, QUANDO NOSTRUM NIHIL SIT.
In Evangelio cata Joannem: Nemo potest quicquam accipere, nisi datum fuerit 
illi de coelo. Item in Epistola Pauli ad Corinthios prima: Quid enim 
habes quod non acceperis? Si autem accepisti,
-----------------------------------------------------------
quid gloriaris, quasi non acceperis? Item in Basilion primo: Nolite 
gloriari, neque loquamini elata, et non procedat magniloquentia ex ore 
vestro, quia Deus scientiarum Dominus. Item illic: Invalidus factus 
est arcus potentium, et infirmi accincti sunt virtute. De hoc ipso in Machabaeis: 
Justum est subditum Deo esse et mortalem non paria Deo sentire. Item 
illic: Et verba viri peccatoris ne timueritis, quia gloria ejus in stercora 
erit et in vermes. Hodie
-----------------------------------------------------------
extolletur, et cras non invenietur: quoniam conversus est in terram suam, 
et cogitatio ejus periit.



          CAP. V. - HUMILITATEM ET QUIETEM IN OMNIBUS TENENDAM.
Apud Esaiam sic dicit Dominus Deus: Coelum mihi thronus, et terra scabellum 
pedum meorum. Quam mihi sedem aedificabitis, aut quis locus ad requiem 
mihi? Omnia enim ista fecit manus mea, et sunt mea omnia ista. Et super 
quem aspiciam alium, nisi super humilem et quietum et trementem sermones 
meos? De hoc ipso in Evangelio cata Matthaeum: Beati mites, quoniam 
ipsi haereditabunt terram. De hoc ipso cata Lucam: Qui
-----------------------------------------------------------
minimus erit in omnibus vobis, hic erit magnus. Item illic: Qui se 
extollit humiliabitur, et qui se humiliaverit exaltabitur. De hoc 
ipso ad Romanos: Noli altum sapere, sed time. Si enim Deus naturalibus 
ramis non pepercit, ne forte nec tibi parcat. De hoc ipso in Psalmo 
XXXIII: Et humiles spiritu salvabit. Item ad Romanos: Reddite omnibus quae 
debentur, cui tributum tributum, cui vectigal vectigal, cui timorem timorem, 
cui honorem honorem. Nemini quicquam debeatis, nisi ut invicem diligatis. 
Item in Evangelio cata Matthaeum: Diligunt primum recumbendi locum in caenis, 
et primam sessionem in synagogis, et salutationes in foro et vocari ab 
hominibus rabbi. Vos autem ne vocaveritis rabbi. Unus est enim vobis magister
-----------------------------------------------------------
. Item in Evangelio cata Joannem: Non est servus major domino suo, 
neque apostolus major eo qui se misit. Haec scientes beati eritis, si ea 
feceritis. Item in Psalmo LXXXI: Humilem et pauperem justificate.



          CAP. VI. - BONOS QUOSQUE ET JUSTOS PLUS LABORARE, SED TOLERARE 
DEBERE, QUIA PROBANTUR.
Apud Salomonem: Vasa figuli probat fornax, et homines justos tentatio 306 
tribulationis. Item in Psalmo L: Sacrificium Deo spiritus contribulatus, 
cor contritum et humiliatum Deus non despiciet. Item in Psalmo XXXIII: 
Proximus est
-8)

     329: (Joan. XIII, 16)

     330: (Eccli. XXVII, 6)

-----------------------------------------------------------
Dominus contritis corde, et humiles spiritu salvabit. Item illic: Multae 
pressurae justorum, sed ex omnibus illis liberabit eos Dominus. De hoc 
ipso apud Job: Nudus exivi de utero matris meae, nudus etiam ibo sub terram. 
Dominus dedit, Dominus abstulit. Sicut Domino placuit ita factum est. Sit 
nomen Domini benedictum. In his omnibus quae contigerunt ei, nihil peccavit 
Job labiis suis in conspectu Domini. De hoc ipso in Evangelio cata 
Matthaeum: Beati plangentes, quoniam ipsi consolabuntur. Item cata 
Joannem: Haec locutus sum vobis, ut in me pacem habeatis, in saeculo autem 
pressuram habebitis; sed fidite, quoniam ego vici mundum. De hoc ipso 
ad Corinthios secunda: Datus est mihi stimulus carnis meae angelus Satanae, 
qui me
-----------------------------------------------------------
colaphizet, ut non extollar. Propter quod ter Dominum rogavi ut discederet 
a me, et dixit mihi: Sufficit tibi gratia mea. Nam virtus in infirmitate 
perficitur. De hoc ipso ad Romanos: Gloriamur in spe claritatis Dei, 
non solum autem, sed et gloriamur in pressuris, scientes quoniam pressura 
tolerantiam operatur, tolerantia autem probationem, probatio autem spem. 
Spes autem non confundit, quia dilectio Dei infusa est in cordibus nostris 
per Spiritum sanctum qui datus est nobis. De hoc ipso cata Matthaeum: 
Quam lata et spatiosa via est quae ducit ad interitum, et multi sunt qui 
intrant per eam! Quam arcta et angusta via est quae ducit ad vitam, et 
pauci sunt qui eam inveniunt! De hoc ipso in Tobia: Ubi sunt justitiae 
tuae? Ecce quae pateris
-9)

     335: (Rom. V, 2-5)

     336: (Matth. VII, 13)

-----------------------------------------------------------
. Item in Sapientia Salomonis: In locis impiorum gemunt justi. In 
illorum autem perditionem abundabunt justi.



          CAP. VII. - NON CONTRISTANDUM SPIRITUM SANCTUM, QUEM ACCEPIMUS.
Paulus apostolus ad Ephesios: Nolite contristare Spiritum sanctum Dei, 
in quo signati estis in die redemptionis. Omnis amaritudo et ira et indignatio 
et clamor et blasphemia auferantur a vobis.



          CAP. VIII. - IRACUNDIAM VINCENDAM ESSE, NE COGAT DELINQUERE.


-----------------------------------------------------------

Apud Salomonem, in Proverbiis: Melior est vir patiens forti. Qui enim iracundiam 
continet, melior est quam qui urbem capit. Item illic: Imprudens eadem 
die enuntiat iram suam, abscondit autem inhonorationem suam astutus. 
De hoc ipso ad Ephesios: Irascimini, et nolite peccare. Sol non occidat 
super iracundiam vestram.. Item in Evangelio cata Matthaeum: Audistis 
quia dictum est antiquis, Non occides; qui autem ceciderit, reus erit judicio. 
Ego autem dico vobis quia omnis qui irascitur fratri suo sine causa, reus 
erit judicio.



          CAP. IX. - INVICEM SE FRATRES SUSTINERE DEBERE.


-----------------------------------------------------------

Ad Galatas: In contemplatione habentes unusquisque, ne et vos tentemini. 
Alterutrum onera sustinete, et sic adimplebitis legem Christi.



          CAP. X. - IN DEUM SOLUM FIDENDUM ET IN IPSO GLORIANDUM ESSE.
Apud Hieremiam: Non glorietur sapiens in sapientia sua, neque glorietur 
fortis in fortitudine sua, neque glorietur dives in divitiis suis, sed 
in hoc glorietur qui gloriatur, intelligere et nosse quoniam ego sum Dominus, 
qui facio misericordiam et judicium et justitiam super terram, quoniam 
in his est voluntas mea, dicit Dominus. De hoc ipso in Psalmo LIV: 
In Domino speravi, non timebo quid faciat mihi homo. Item illic: Non nisi 
soli Deo subjecta
-----------------------------------------------------------
est anima mea. Item in Psalmo CXVII: Non metuam quid faciat mihi homo, 
Dominus mihi auxiliator est. Item illic 307: Bonum est confidere in Domino 
quam fidere in homine. Bonum est sperare in Dominum quam sperare in principibus. 
De hoc ipso apud Danielem: Responderunt autem Sidrac, Misac et Abdenago, 
et dixerunt regi Nabuchodonosor:
-----------------------------------------------------------
Rex, non opus est nobis de hoc verbo respondere tibi. Est enim Deus, cui 
nos servimus, potens eripere nos de camino ignis ardentis; et de manibus 
tuis, rex, liberabit nos. Et si non, notum sit tibi quia diis tuis non 
servimus, et imaginem auream quam statuisti non adoramus. Item apud 
Hieremiam: Maledictus homo qui spem habet in homine; et benedictus homo 
qui fidit in Domino, et erit in Deo spes ejus. De hoc ipso in Deuteronomio: 
Dominum Deum tuum adorabis, et illi soli servies. De hoc ipso ad Romanos: 
Et coluerunt et servierunt creaturae, relicto Creatore. Propter quod et 
tradidit illos Deus in passiones ignominiae. De hoc ipso apud Joannem: 
Major est qui in vobis est quam qui in hoc
-18)

     347: (Hier. XVII, 5)

     348: (Deut. VI, 13)

     349: (Rom. I, 25)

-----------------------------------------------------------
mundo.



          CAP. XI. - EUM QUI FIDEM CONSECUTUS EST, EXPOSITO PRIORE HOMINE, 
COELESTIA TANTUM ET SPIRITALIA COGITARE DEBERE, NEC ATTENDERE AD SAECULUM, 
CUI JAM RENUNTIAVIT.
Apud Esaiam: Quaerite Dominum; et cum inveneritis, invocate eum. Cum autem 
appropinquaverit vobis, relinquat impius vias suas, et vir facinorosus 
cogitationes suas, et convertatur ad Dominum, et misericordiam consequetur, 
quia in multum remittet peccata vestra. De hoc ipso apud Salomonem: 
Vidi universa opera quae facta sunt sub sole, et ecce omnia vanitas. 
De hoc ipso in Exodo: Sic autem comedetis eum. Lumbi vestri praecincti, 
et
-----------------------------------------------------------
calciamenta vestra in pedibus vestris, et bacula vestra in manibus vestris, 
et edetis eum festinanter. Pascha est enim Domini. De hoc ipso in 
Evangelio cata Matthaeum: Nolite cogitare dicentes: Quid edemus, aut quid 
bibemus, aut quid vestiemur? Haec enim nationes inquirunt. Scit autem Pater 
vester quia horum omnium indigetis. Quaerite primum regnum Dei et justitiam 
ejus, et omnia ista apponentur
-----------------------------------------------------------
vobis. Item illic: Nolite cogitare in crastinum. Crastinus enim dies ipse 
cogitabit sibi. Sufficit diei malitia sua. Item illic: Nemo retro 
attendens et superponens manum suam super aratrum aptus est regno Dei. 
Item illic: Aspicite volatilia coeli, quoniam non seminant, neque metunt, 
neque colligunt in horrea, et Pater vester coelestis pascit illa. Nonne 
vos pluris estis illis? De hoc ipso cata Lucam: Sint lumbi vestri 
accincti, et lucernae ardentes, et vos similes hominibus exspectantibus 
dominum suum quando veniat a nuptiis, ut cum venerit et pulsaverit aperiant 
illi. Beati servi illi quos adveniens dominus invenerit vigilantes. 
De hoc ipso apud Matthaeum: Vulpes foveas habent, et volucres coeli diversoria, 
Filius autem hominis
-34)

     355: (Luc. IX, 62)

     356: (Matth. VI, 26)

     357: (Luc. XII, 35-37)

-----------------------------------------------------------
non habet ubi caput suum inclinet. Item illic: Qui non renuntiat omnibus 
quae sunt ejus, non potest meus discipulus esse. De hoc ipso ad Corinthios 
prima: Non estis vestri. Empti enim estis pretio magno. Clarificate et 
portate Deum in corpore vestro. Item illic: Tempus collectum. Superest 
ergo ut et qui habent uxores, quasi non habentes sint, et qui plangunt, 
quasi non plangentes, et qui gaudent, quasi non gaudentes, et qui emunt, 
quasi non ementes, et qui possident, quasi non possidentes, et qui hoc 
mundo utuntur, quasi non utantur. Praeterit enim figura hujus mundi. 
Item illic: Primus homo de terrae limo, secundus homo de coelo. Qualis 
ille e limo, tales et qui de limo; et qualis coelestis, tales et coelestes. 
Quomodo
-31)

-----------------------------------------------------------
portavimus imaginem ejus qui de limo est, portemus et imaginem ejus qui 
de coelo est. De hoc ipso ad Philippenses: Omnes sua quaerunt, et 
non quae sunt Christi; Quorum finis est interitus, 308 quorum deus 
venter est, et gloria in confusionem eorum qui terrena sapiunt. Nostra 
autem conversatio in coelis est; unde et salvatorem exspectamus Dominum 
nostrum Jesum Christum,
-49)

     363: (Philip. II, 21)

-----------------------------------------------------------
qui transformabit corpus humilitatis nostrae conformatum corpori claritatis 
suae. De hoc ipso ad Galatas: Mihi autem absit gloriari nisi in cruce 
Domini nostri Jesu Christi, per quem mihi mundus crucifixus est, et ego 
mundo. De hoc ipso ad Timotheum: Nemo militans Deo obligat se molestiis 
saecularibus, ut possit placere ei cui se probavit. Sed et si certaverit 
quis, non coronabitur, nisi legitime pugnaverit. De hoc ipso ad Colossenses: 
Si mortui estis cum Christo ab elementis mundi, quid tamquam viventes in 
mundo vana sectamini? Item de hoc ipso: Si consurrexistis cum Christo, 
quae sursum sunt quaerite, ubi Christus est in dextera Dei sedens; quae 
sursum sunt sapite, non quae terrena sunt. Mortui enim estis,
-21)

     365: (Gal. VI, 14)

     366: (II Tim. II, 4)

     367: (Coloss. II, 20)

-----------------------------------------------------------
et vita vestra abscondita est cum Christo in Deo. Cum autem Christus apparuerit, 
vita vestra, tunc et vos cum eo apparebitis in gloria. De hoc ipso 
ad Ephesios: Exponite prioris conversationis veterem hominem, qui corrumpitur 
secundum concupiscentias deceptionis. Innovamini autem spiritu sensus vestri, 
et induite novum hominem, eum qui secundum Deum constitutus est in justitia 
et sanctitate et veritate. De hoc ipso in Epistola Petri: Quasi hospites 
et peregrini, abstinete vos a carnalibus desideriis, quae militant adversus 
animam, conversationem autem habentes inter Gentes bonam, ut dum detrectant 
de vobis quasi de malignis, bona opera vestra aspicientes magnificent Deum. 
De hoc ipso in Epistola Joannis: Qui dicit se in
-4)

     369: (Ephes. IV, 22-24)

     370: (I Pet. II, 11)

-----------------------------------------------------------
Christo manere debet quomodo ille ambulavit et ipse ambulare. Item illic: 
Nolite diligere mundum neque ea quae in mundo sunt. Si quis dilexerit mundum, 
non est charitas Patris in illo: quoniam omne quod in mundo est concupiscentia 
carnis est, et concupiscentia oculorum, et ambitio saeculi, quae non est 
a Patre, sed ex concupiscentia saeculi; et mundus transibit, et concupiscentia 
ejus. Qui autem fecerit voluntatem Dei manet
-----------------------------------------------------------
in aeternum, quomodo Deus manet in aeternum. Item in Epistola Pauli 
ad Corinthios prima: Expurgate vetus fermentum, ut sitis nova conspersio, 
sicut estis azymi. Nam et Pascha nostrum immolatus est Christus. Itaque 
festa celebremus, non in fermento veteri, neque in fermento malitiae et 
nequitiae, sed in azymis sinceritatis et veritatis.



          CAP. XII. - NON JURANDUM.
Apud Salomonem: Vir multum jurans replebitur iniquitate, et non discedet 
a domo ejus plaga; et si vane juraverit, non justificabitur. De hoc 
ipso cata Matthaeum: Iterum audistis quia dictum est antiquis: Non perjurabis. 
Reddes autem Domino juramenta tua. Ego autem dico vobis non jurare omnino, 
neque per coelum, quia thronus Domini est; neque per terram,
-17)

     372: (I Cor. V, 7, 8)

     373: (Eccli. XXIII, 11)

-----------------------------------------------------------
quia scabellum est pedum ejus; neque per Jerosolymam, quia civitas est 
magni regis: neque per caput tuum juraveris, quia non potes unum capillum 
album facere aut nigrum. Sit sermo vester: Est, est; Non, non. Quod autem 
his abundantius est a malo est. De hoc ipso in Exodo: Non accipies 
nomen Domini Dei tui in vanum.



          CAP. XIII. - NON MALEDICENDUM.
In Exodo: Non maledices, neque principi populi tui detraxeris. Item 
in Psalmo XXXIII: Quis est homo qui vult vitam et amat videre dies bonos? 
Contine linguam tuam a malo, et labia tua ne loquantur dolum. De hoc ipso 
in Levitico: Et locutus est Dominus ad Moysen dicens: Produc eum qui
-37)

     375: (Exod. XX, 7)

     376: (Exod. XXII, 27)

-----------------------------------------------------------
maledixerit foras extra castra, et imponent omnes qui audierunt manus suas 
super caput ejus, et lapidabit cum omnis synagoga filiorum Israel. 
De hoc ipso in Epistola Pauli ad Ephesios: Omnis sermo malus de ore vestro 
non 309 procedat, sed bonus ad aedificationem fidei, ut det gratiam audientibus. 
De hoc ipso ad Romanos: Benedicentes, et non maledicentes. De hoc 
ipso
-----------------------------------------------------------
in Evangelio cata Matthaeum: Qui dixerit fratri suo: Fatue, reus erit in 
gehennam ignis, De hoc ipso cata eumdem Matthaeum: Dico autem vobis 
quia omne verbum otiosum quod locuti fuerint homines, reddent pro eo rationem 
in die judicii. De sermonibus enim tuis justificaberis, et de sermonibus 
tuis condemnaberis.



          CAP. XIV. - NUMQUAM MUSSITANDUM, SED CIRCA OMNIA QUAE ACCIDUNT 
BENEDICENDUM DEUM.
Apud Job: Dic verbum aliquod in Dominum, et morere. At ille intuitus eam 
dixit: Tamquam una ex ineptis mulieribus locuta es. Si bona excepimus de 
manu Domini, mala cur non tolerabimus? In his omnibus quae acciderunt ei 
nihil peccavit Job labiis suis in conspectu Domini. Item illic:
-----------------------------------------------------------
Animadvertisti ad puerum meum Job? Non enim est similis illi quisquam in 
terris: homo sine querela, verus Dei cultor, abstinens se ab omni malo. 
De hoc ipso in Psalmo XXXIII: Benedicam Dominum in omni tempore, semper 
laus ejus in ore meo. De hoc ipso in Numeris: Desinat murmuratio eorum 
a me, et non morientur. De hoc ipso in Actibus Apostolorum: Circa 
mediam autem noctem Paulus et Silas orantes gratias agebant Deo. Audiebant 
autem eos vincti. Item in Epistola Pauli ad Philippenses: Omnia autem 
pro dilectione facientes sine murmurationibus et reputationibus, ut sitis 
sine querela et immaculati filii Dei.



          CAP. XV. - AD HOC TENTARI HOMINES A DEO UT PROBENTUR.


-----------------------------------------------------------

In Genesi: Et tentavit Deus Abraham, et dixit ad illum: Accipe filium tuum 
unicum quem diligis Isaac, et vade in terram altam, imponens illum ibi 
in holocaustum hostiam in unum ex montibus de quo tibi dixero. De 
hoc ipso in Deuteronomio: Tentat Dominus Deus vester vos, ut sciat
-----------------------------------------------------------
si diligitis Dominum Deum vestrum ex toto corde vestro et ex tota anima 
vestra. De hoc ipso in Sapientia Salomonis: Et si coram hominibus 
tormenta passi sunt, spes eorum immortalitate plena est; et in paucis vexati, 
in multis bene disponentur, quoniam Deus tentavit illos et invenit illos 
dignos se. Tamquam aurum in fornace probavit illos, et quasi holocausta 
hostiae accepit illos, et in tempore erit respectus illorum. Judicabunt 
nationes et dominabuntur populis, et regnabit Dominus eorum in perpetuum. 
De hoc ipso in Machabaeis: Abraham nonne in tentatione inventus est fidelis, 
et deputatum est ei ad justitiam?



          CAP. XVI. - DE BONO MARTYRII.
In Proverbiis Salomonis: Liberat de malis animam
-----------------------------------------------------------
martyr fidelis. Item illic: Tunc stabunt justi in magna constantia 
adversus eos qui se angustiaverunt et qui abstulerunt labores eorum. Videntes 
turbabuntur timore horribili, et mirabuntur in subitatione insperatae salutis, 
dicentes inter se, poenitentiam habentes, et per angustiam spiritus gementes: 
Hi sunt quos aliquando habuimus in derisum et in similitudinem improperii. 
Nos insensati vitam illorum aestimabamus insaniam et finem illorum sine 
honore. Quomodo computati sunt inter filios Dei, et inter sanctos sors 
illorum est! Ergo erravimus a via veritatis, et justitiae lumen non luxit 
nobis, et sol non est ortus nobis. Lassati sumus in iniquitatis via et 
perditionis, et ambulavimus solitudines difficiles, viam autem Domini
-----------------------------------------------------------
ignoravimus. Quid nobis profuit superbia, aut quid divitiarum jactatio 
contulit nobis? Transierunt omnia illa tamquam umbra. De hoc ipso 
in Psalmo CXV: Pretiosa in conspectu Domini mors sanctorum ejus. Item in 
Psalmo CXXV: Qui seminant in lacrymis, in exultatione metent. Ambulantes 
ambulabant et plorabant mittentes semina sua, venientes autem venient in 
exultatione tollentes gremia sua. 310 De hoc ipso in Evangelio cata Joannem: 
Qui amat animam suam perdet illam; et qui odit animam suam in isto saeculo, 
in vitam aeternam inveniet
-9)

-----------------------------------------------------------
illam. Item illic: Cum autem tradiderint vos, nolite cogitare quid 
loquamini. Non enim vos estis qui loquimini, sed Spiritus Patris vestri 
qui loquitur in vobis. Item illic: Veniet hora ut omnis qui interficit 
vos, arbitretur officium se Deo facere. Sed et hoc facient, quoniam non 
cognoverunt Patrem neque me. De hoc ipso cata Matthaeum: Beati qui 
persecutionem passi fuerint propter justitiam, quoniam ipsorum est regnum 
coelorum. Item illic: Ne timueritis eos qui occidunt corpus, animam 
autem non possunt occidere. Magis autem metuite eum qui potest animam et 
corpus occidere in gehennam. Item illic: Quicumque me confessus fuerit 
coram hominibus, et ego confitebor illum coram Patre meo qui
-----------------------------------------------------------
in coelis est. Qui autem me negaverit coram hominibus, et ego negabo eum 
coram Patre meo, qui in coelis est. Qui autem sustinuerit usque in finem, 
hic salvus erit. De hoc ipso cata Lucam: Beati eritis cum vos oderint 
homines, et separaverint vos et expulerint, et maledixerint nomini vestro 
quasi nequam propter Filium hominis. Gaudete in illa die et exultate; ecce 
enim merces vestra multa in coelis. Item illic: Amen dico vobis, nemo 
est qui relinquat domum, aut parentes, aut fratres, aut uxorem, aut filios 
propter regnum Dei, et non recipiat septies tantum in isto tempore, in 
saeculo autem futuro vitam aeternam. De hoc ipso in Apocalypsi: Et 
cum aperuisset quintum signum, vidi sub ara Dei animas occisorum propter 
Verbum
-----------------------------------------------------------
Dei et martyrium suum, et clamaverunt magna voce dicentes: Quousque, Domine 
sanctus et verus, non judicas et vindicas sanguinem nostrum de his qui 
in terris inhabitant? Et datae sunt eis singulis stolae albae, et dictum 
est eis ut requiescerent brevi adhuc tempore, donec impleatur numerus conservorum 
et fratrum eorum, quique postea occidentur exemplo ipsorum. Item illic: 
Post haec vidi turbam multam, quam dinumerare ex his nemo poterat, ex omni 
gente, et ex omni tribu, et ex omni populo et lingua, stantes in conspectu 
throni et in conspectu Agni,
-11)

-----------------------------------------------------------
et erant amicti stolas albas, et palmae fuerunt in manibus eorum, et magno 
clamore dicebant: Salus Deo nostro sedenti super thronum et Agno. Et respondit 
unus ex senioribus dicens mihi: Qui amicti sunt stolis albis, qui sunt? 
et unde venerunt? Et dixi ei: Domine mi, tu scis. Et ait mihi: Hi sunt 
qui venerunt ex magna tribulatione, et laverunt stolas suas, et candidas 
eas fecerunt in sanguine Agni. Ideo sunt in conspectu throni Dei, et serviunt 
ei diebus et noctibus in templo ejus, et is qui sedet in throno inhabitabit 
super eos. Neque esurient, neque sitient umquam, sed neque sol super eos 
cadet, neque ullum aestum patientur: quoniam Agnus qui in medio throni 
est, teget eos, et deducet eos ad fontes vitae aquarum, et absterget Deus 
omnem lacrymam ex oculis eorum (Apoc. VII,
-----------------------------------------------------------
9-17). Item illic: Qui vincet, dabo illi edere de ligno vitae quod est 
in paradiso Dei mei. Item illic: Esto fidelis usque ad mortem, et dabo 
tibi coronam vitae. Beati erunt qui vigilabunt et servabunt vestimenta 
sua, ne nudi ambulent et videant turpitudinem suam. De hoc ipso Paulus 
ad Timotheum in secunda: Ego jam delibor, et tempus instat meae assumptionis. 
Bonum agonem certavi, cursum perfeci, fidem servavi. Jam superest mihi 
corona justitiae, quam mihi reddet Dominus in illo die justus judex; non 
solum autem mihi, sed et omnibus qui dilexerint adventum ejus. De 
hoc ipso ad Romanos: Sumus filii Dei. Si autem filii, et haeredes Dei, 
cohaeredes autem Christi; siquidem compatiamur, ut et commagnificemur (Rom.
-10)

     403: (Apoc. XVI, 15)

     404: (II Tim. IV, 6-8)

-----------------------------------------------------------
VIII, 16). De hoc ipso in Psalmo CXVIII: Beati 311 qui immaculati sunt 
in via et qui ambulant in lege Domini. Beati qui perscrutantur martyria 
ejus.



          CAP. XVII. - MINORA ESSE QUAE IN SAECULO PATIMUR QUAM SIT PRAEMIUM 
QUOD PROMISSUM EST.
In Epistola Pauli ad Romanos: Non sunt condignae passiones hujus temporis 
ad superventuram claritatem quae revelabitur in nobisDe hoc ipso in 
Machabaeis: Domine, qui sanctam habes scientiam, manifestum est quia, cum 
possem a morte liberari,
-----------------------------------------------------------
durissimos dolores corporis tolero, flagellis vapulans, animo autem propter 
tui ipsius metum libenter haec patior. Item illic: Tu quidem, impotens, 
ex hac praesenti vita nos perdis. Sed mundi Rex defunctos nos pro suis 
legibus in aeternam vitae resurrectionem suscitabit. Item illic: Potius 
est ab hominibus morti datos expectare spem a Deo, iterum ab ipso suscitandos. 
Tibi enim resurrectio in vitam non erit. Item illic: Potestatem inter homines 
habens, cum sis corruptilis, facis quod vis. Noli autem putare genus nostrum 
a Deo esse derelictum. Sustine et vide magna potestas ejus qualiter te 
et semen tuum torquebit. Item illic: Noli frustra errare. Nos enim propter 
nosmetipsos haec patimur peccantes in Deum nostrum. Tu autem ne te existimes 
impunitum futurum, aggressus
-----------------------------------------------------------
pugnare cum Deo.



          CAP. XVIII. - DILECTIONI DEI ET CHRISTI NIHIL PRAEPONENDUM.
In Deuteronomio: Diliges Dominum Deum tuum de toto corde tuo et de tota 
anima tua et de tota virtute tua. Item in Evangelio cata Matthaeum: 
Qui amat patrem aut matrem super me non est me dignus; et qui amat filium 
aut filiam super me non est me dignus; et qui non accipit crucem suam et 
sequitur me non est meus discipulus. Item in Epistola Pauli ad Romanos: 
Quis nos separabit a charitate Christi? pressura, an angustia, an persecutio, 
an fames, an nuditas, an periculum, an gladius? sicut scriptum est: Quoniam 
causa tui occidimur tota die, deputati sumus ut oves victimae; sed in his 
omnibus supervincimus pro eo qui dilexit nos.



          CAP. XIX. - VOLUNTATI NON NOSTRAE, SED DEI, OBTEMPERANDUM.


-19)

     408: (Deut. VI, 5)

     409: (Matth. X, 37)

     410: (Rom. VIII, 35-37)

-----------------------------------------------------------

In Evangelio cata Joannem: Non descendi de coelo ut faciam voluntatem meam, 
sed voluntatem ejus qui me misit. De hoc ipso cata Matthaeum: Pater, 
si fieri potest, transeat a me calix iste; verumtamen non quod ego volo, 
sed quod tu. Item in prece quotidiana: Fiat voluntas tua sicut in 
coelo et in terra. Item cata Matthaeum: Non
-----------------------------------------------------------
omnis qui mihi dicit: Domine, Domine, introibit in regnum coelorum; sed 
is qui facit voluntatem Patris mei qui in coelis est, ipse introibit in 
regnum coelorum. Item cata Lucam: Ille autem servus qui cognoscit 
voluntatem domini sui et non paruerit voluntati ejus, vapulabit multis. 
In Epistola Joannis: Qui autem fecerit voluntatem Dei, manet in aeternum, 
quomodo et ipse manet in aeternum..



          CAP. XX. - FUNDAMENTUM ET FIRMAMENTUM SPEI ET FIDEI ESSE TIMOREM.
In Psalmo CX.: Initium sapientiae timor Domini. De hoc ipso in Sapientia 
Salomonis: Initium sapientiae metuere Deum. Item in Proverbiis ejusdem: 
Beatus homo est qui veretur omnia per metum
-----------------------------------------------------------
. De hoc ipso apud Esaiam: Et super quem alium respiciam, nisi super 
humilem et quietum et trementem sermones meos? De hoc ipso in Genesi: 
Et vocavit eum Angelus Domini de coelo, et dixit illi: Abraham, Abraham. 
Ille autem dixit: Ecce ego. Et dixit: Noli imponere manum tuam super puerum, 
neque feceris illi quicquam. Nunc enim cognovi quoniam times Deum tuum 
et non pepercisti filio tuo dilectissimo propter me. Item in Psalmo 
II. Servite Domino in timore et exultate ei in tremore. Item in Deuteronomio 
Dei vox ad Moysen: Convoca ad me populum, et audiant verba mea, ut discant 
timere 312 me omnibus diebus quos ipsi vivent super terram. Item apud 
Hieremiam: Ecce dies veniunt, dicit Dominus, et consummabo
-----------------------------------------------------------
super domum Israel et in domo Juda testamentum novum, non secundum testamentum 
quod disposueram patribus eorum in die cum apprehendi manum illorum, educere 
eos de terra Aegypti, quia non permanserunt in testamento meo et ego neglexi 
eorum, dicit Dominus, quia hoc testamentum quod disponam domui Israel. 
Post dies illos, dicit Dominus, dans legem meam in sensu eorum scribam 
illam, et ero illis in Deum, et ipsi erunt mihi in plebem, et non docebunt 
unusquisque fratrem suum dicentes: Cognosce Dominum, quia omnes scient 
me a minore usque ad maximum eorum, quia propitius ero iniquitatibus eorum, 
et peccatorum eorum non ero memor amplius. Si exaltatum fuerit coelum in 
sublime, dicit Dominus, et si humiliata fuerit terra deorsum, at ego non 
reprobabo
-----------------------------------------------------------
genus Israel, dicit Dominus, pro omnibus quae fecerunt. Ecce ego congregabo 
eos ex omni terra qua dispersi illos in ira et in furore meo et in exacerbatione 
magna, et conteram illos in locum istum, et relinquam illos in pavore, 
et erunt mihi in plebem, et ero illis in Deum et dabo illis viam alteram 
et cor aliud, ut timeant me omnibus diebus in bono cum filiis suis, et 
consummabo eis testamentum aeternum quod non avertam post illos, et
-----------------------------------------------------------
timorem dabo in cor eorum, ut non discedant a me, et visitabo super illos 
benefacere illis et plantare illos in terra sua in fide et in omni corde 
et in omni animo. (Hier, XXXI, 31-41). Item in Apocalypsi: Et viginti quatuor 
seniores in conspectu sedentes in thronis suis ceciderunt supra facies 
suas et adoraverunt Deum dicentes: Gratias agimus tibi, Domine Deus omnipotens, 
qui es et qui fuisti, quod accepisti potestatem tuam magnam et regnasti, 
et gentes iratae sunt, et venit ira tua et tempus quo de mortuis fudicetur 
et detur merces servis tuis Prophetis et sanctis timentibus nomen tuum 
pusillis et magnis, et disperdere eos qui corruperunt terram. Item 
illic: Et vidi alium Angelum volantem per medium coelum habentem Evangelium 
perenne, evangelizare sedentibus super terram et
-18)

-----------------------------------------------------------
in omnes nationes et tribus et linguas et populos, dicentem voce magna: 
Timete Deum, et date ei honorem, quoniam venit hora judicii ejus, et adorate 
eum qui fecit coelum et terram et mare et fontes aquarum. Item illic: 
Et vidi quasi mare vitreum mixtum igni, et pascentes bestiae cum agnis 
ejus, et numerus nominis ejus CXLIV stantes supra mare vitreum habentes 
citharas Dei, et cantant canticum Moysi servi Dei et canticum Agni dicentes: 
Magna et mirabilia opera tua, Domine Deus omnipotens, justae et verae viae 
tuae sunt, Rex gentium. Quis non timeat et det honorem nomini tuo? quia 
solus pius, et quoniam omnes nationes venient et adorabunt in conspectu 
tuo, quoniam justitiae tuae manifestatae sunt. Item in Daniele: Fuit 
vir habitans in Babylonia, cui nomen erat Joachim,
-4)

-----------------------------------------------------------
et accepit uxorem nomine Susannam, filiam Helchiae, formosam valde et timentem 
Deum; et erant parentes ejus justi, et docuerunt filiam suam secundum legem 
Moysi. Item in Daniele: Et sumus humiles in omni terra hodie propter 
peccata nostra, et non est hoc tempore princeps neque prophetes neque dux, 
neque holocausta neque oblatio neque hostia, neque thus, neque locus sacrificare 
coram te et invenire misericordiam a te: et in anima et spiritu humilitatis 
acceptos nos habe ut holocausti victimas arietum et taurorum et quasi multa 
millia agnorum qui sunt pinguissimi. Sic fiat hostia nostra coram te hodie, 
et consumetur potestas illorum, quoniam non erubescent qui confidunt in 
te. Et nunc sequimur toto corde nostro, et timemus et quaerimus faciem 
tuam. Ne nos in opprobrium
-3)

-----------------------------------------------------------
313 tradas, sed fac nobiscum secundum tranquillitatem tuam, et secundum 
multitudinem misericordiae tuae libera nos. Item illic: Et rex vehementer 
gavisus est, et jussit Danielem de lacu leonum ejici; et nihil ei nocuerunt 
leones, quia confidebat et crediderat in Deo suo. Et jussit rex; et perduxerunt 
illos homines qui accusaverant Danielem, et miserunt illos in lacu leonum 
et uxores eorum et natos eorum. Et antequam pervenirent
-----------------------------------------------------------
in pavimentum lacus, apprehensi sunt a leonibus et omnia ossa eorum comminuerunt. 
Tunc Darius rex scripsit: Omnibus gentibus, tribubus et linguis quae sunt 
in regno meo: pax sit vobiscum a facie mea. Censeo et ago ut hi omnes qui 
sunt in regno meo sint timentes et trementes summum Deum cui servit Daniel, 
quia ipse est Dominus vivus et permanens in saecula, et regnum ejus non 
transibit, et dominatio ejus in perpetuum ambulat, et solus facit signa 
et prodigia et mirabilia in coelo et in terra, qui eripuit Danielem de 
lacu leonum. Item in Michaea: In quo assequar Dominum et apprehendam 
illum in sacrificiis, in holocaustomatis, in vitulis anniculis, si accepto 
favet Dominus in millibus caprarum pinguium, aut dabo primitiva mea impietatis 
fructum ventris mei, peccatum animae meae. Renuntiatum tibi est,
-28)

-----------------------------------------------------------
homo, quod bonum aut quod Dominus exquirit aliud, nisi ut facias judicium 
et justitiam et diligas misericordiam, et paratus sis ut eas cum Domino 
Deo tuo. Vox Domini in civitate invocabitur, et timentes nomen ejus salvabit. 
Item in Michaea: Pasce populum tuum in virga tua, oves hereditatis tuae, 
et habitantes separatim convelle in medio Carmelo. Parabunt Basanim et 
Galadim secundum dies saeculi, et secundum dies profectionis eorum a terra 
Aegypti ostendam illis mirabilia. Videbunt gentes et confundentur ex omni 
fortitudine sua, et superponent manus in os suum. Aures illorum exsurdabuntur, 
et lingent pulverem quomodo serpentes. Trahentes terram conturbabuntur, 
et lingent pulverem. In conclusione sua ad Dominum Deum suum expavescent, 
et timebunt abs te. Quis Deus quomodo
-9)

-----------------------------------------------------------
tu elevans injustitiam et transgrediens impietates? Et in Nahum: Montes 
commoti sunt ab eo, et colles contremuerunt, et denudata est terra ante 
faciem ejus et omnes qui inhabitant illam. A facie irae ejus quis sustinebit, 
et quis resistit in ira animi ipsius? Animatio ipsius fluere facit principatus, 
et petrae dissolutae sunt ab illo. Bonus Dominus illis qui eum sustinent 
in die pressurae, et cognoscens illos qui eum timent. Item in Aggaeo: 
Et audivit Zorobabet filius Salathiel de tribu Juda et Jesus filius Josedech 
sacerdos magnus, et omnes qui super fuerunt de populo voces Domini Dei 
sui, quoniam misit illum Dominus ad illos, et timuit plebs a facie Dei. 
Item in Malachia: Testamentum fuit cum vita et pace, et dedi illis timorem 
timere me a facie nominis mei (Malach.
-18)

     429: (Nah. I, 5-7)

     430: (Agg. I, 12)

-----------------------------------------------------------
II, 5). Item in Psalmo XXXIII: Timete Dominum, omnes sancti ejus, quoniam 
non est inopia eis qui eum metuunt. Item in Psalmo XVIII: Timor Domini 
castus perseverans in saecula saeculorum.



          CAP. XXI. - NON TEMERE DE ALTERO JUDICANDUM.


-----------------------------------------------------------

In Evangelio cata Lucam: Nolite judicare, ne judicemini; nolite condemnare, 
ne condemnemini. De hoc ipso ad Romanos: Tu qui es qui judicas alienum 
servum? domino suo stat aut cadit. Stabit autem; potens est enim Deus statuere 
eum. Et iterum: Quare sine excusatione es, o homo omnis qui judicas. 
In quo enim judicas alium, te ipsum condemnas: eadem enim agis quae judicas. 
Speras autem, tu qui judicas eos qui mala agunt et eadem facis, quia ipse 
effugies judicium Dei? Item in Epistola Pauli ad Corinthios prima: 
Et qui se putat stare, videat ne cadat. Et iterum: 314 Si quis se 
putat scire aliquid, nondum scit quemadmodum oporteat eum scire.



          CAP. XXII. - ACCEPTA INJURIA, REMITTENDUM ET IGNOSCENDUM.


-3)

     434: (I Cor. X, 42)

     435: (I Cor. VIII, 2)

-----------------------------------------------------------

In Evangelio in prece quotidiana: Remitte nobis debita nostra, sicut et 
nos remittimus debitoribus nostris. Item cata Marcum: Et cum steteritis 
ad orationem, remittite si quid habetis adversus aliquem, ut et Pater vester 
qui in coelis est remittat vestra peccata vobis. Si autem vos non dimiseritis, 
neque Pater vester qui in coelis est dimittet vos peccata vestra. 
Item illic: In qua mensura mensi fueritis, in ea remetietur vobis.



          CAP. XXIII. - VICEM MALIS NON REDDENDAM.
In Epistola Pauli ad Romanos: Nemini malum pro malo reddentes. Item illic: 
Non vinci a malo, sed vince
-----------------------------------------------------------
in bono malum. De hoc ipso in Apocalypsi: Et dixit mihi: Ne signaveris 
verba prophetiae libri hujus, quia jam tempus in proximo est, et hi qui 
perseverant nocere noceant, et qui in sordibus est sordescat adhuc, justus 
autem adhuc justiora faciat, similiter et sanctus sanctiora. Ecce venio 
cito, et merces mea mecum est, reddere unicuique secundum facta sua.



          CAP. XXIV. - NON POSSE AD PATREM PERVENIRI NISI PER FILIUM EJUS 
JESUM CHRISTUM.
In Evangelio cata Joannem: Ego sum via, veritas et vita. Nemo venit ad 
Patrem nisi per me. Item illic: Ego sum ostium. Per me si quis introierit, 
salvabitur.



          CAP. XXV. - AD REGNUM DEI, NISI BAPTIZATUS ET RENATUS QUIS FUERIT, 
PERVENIRE NON POSSE.


-----------------------------------------------------------

In Evangelio cata Joannem: Nisi quis renatus fuerit ex aqua et Spiritu, 
non potest introire in regnum
-----------------------------------------------------------
Dei. Quod enim natum est de carne caro est, et quod natum est de spiritu 
spiritus est. Item illic: Nisi ederitis carnem Filii hominis et biberitis 
sanguinem ejus, non habebitis vitam in vobis.



          CAP. XXVI. - PARUM ESSE BAPTIZARI ET EUCHARISTIAM ACCIPERE, NISI 
QUIS FACTIS ET OPERE PROFICIAT.
In Epistola Pauli ad Corinthios prima: Nescitis quia qui in stadio currunt, 
omnes quidem currunt, unus tamen accipit palmam? Sic currite ut occupetis. 
Et illi quidem ut corruptibilem coronam accipiant, nos vero incorruptam. 
In Evangelio cata Matthaeum: Omnis arbor non faciens fructum bonum, excidetur 
et in ignem mittetur. Item illic: Multi mihi dicent in illa die: Domine, 
Domine, nonne
-----------------------------------------------------------
in nomine tuo prophetavimus, et in nomine tuo daemonia exclusimus, et in 
tuo nomine virtutes magnas fecimus? Et tunc dicam illis: Numquam vos novi, 
recedite a me, qui operamini iniquitatem. Item illic: Luceat lumen 
vestrum coram hominibus, ut videant bona opera vestra et clarificent Patrem 
vestrum qui in coelis est. Item Paulus ad Philippenses: Lucete sicut 
luminaria in mundo.



          CAP. XXVII. - BAPTIZATUM QUOQUE GRATIAM PERDERE QUAM CONSECUTUS 
SIT, NISI INNOCENTIAM SERVET.
In Evangelio cata Joannem: Ecce sanus factus es, jam noli peccare, ne quid 
tibi deterius fiat. Item in Epistola Pauli ad Corinthios prima: Nescitis
-----------------------------------------------------------
quia templum Dei estis, et Spiritus Dei habitat in vobis? Si quis templum 
Dei violaverit, disperdet illum Deus. De hoc ipso in Paralipomenon: 
Deus vobiscum est, dum estis vos cum ipso. Si dereliqueritis eum, derelinquet 
vos.



          CAP. XXVIII. - NON POSSE IN ECCLESIA REMITTI EI QUI IN DEUM DELIQUERIT.
In Evangelio cata Matthaeum: Qui dixerit verbum adversus Filium hominis, 
remittetur illi. Qui autem dixerit adversus Spiritum sanctum, non remittetur 
illi, neque in isto saeculo neque in futuro. Item
-----------------------------------------------------------
cata Marcum: Omnia peccata remittentur filiis hominum et blasphemiae. Qui 
autem blasphemaverit in Spiritum sanctum, non remittetur illi, sed reus 
erit aeterni peccati. De hoc ipso in Basilion primo: Si delinquendo 
315 peccet vir adversus virum, orabunt pro eo Dominum. Si autem in Deum 
peccet homo, quis orabit pro eo?



          CAP. XXIX. - DE ODIO NOMINIS ANTE PRAEDICTUM.
In Evangelio cata Lucam: Et eritis odibiles omnibus hominibus propter nomen 
meum. Item cata Joannem: Si saeculum vos odit, scitote quoniam me 
primo odiit. Si de saeculo essetis, saeculum quod suum esset amaret; sed 
quia de saeculo non estis, et ego elegi vos de saeculo, propterea odit 
vos saeculum. Mementote
-----------------------------------------------------------
sermonis quem dixi vobis: Non est major servus domino suo. Si me persecuti 
sunt, et vos persequentur. Item in Baruch: Veniet enim tempus, et 
quaeretis me et vos et qui post vos fuerint audire verbum sapientiae et 
intellectus, et non invenietis. Nationes autem cupient videre sapientem, 
et non continget eis; non quia deerit aut deficiet sapientia hujus saeculi 
terrae, sed neque deerit sermo legis saeculo. Erit enim sapientia in paucis 
vigilantibus et taciturnis et quietis sibi confabulantes, quoniam quidam 
eos horrebunt et timebunt ut malos. Alii autem nec credunt verbo legis 
Altissimi. Alii autem ore stupentes non credent, et credent, et contradicentes 
erunt contrarii et impedientes spiritum veritatis. Alii autem erunt sapientes 
ad spiritum erroris et pronuntiantes sicut Altissimi et fortis
-----------------------------------------------------------
edicta. Alii autem personales fidei. Alii capaces et fortes in fide Altissimi, 
et odibiles alieno.



          CAP. XXX. - QUOD QUIS DEO VOVERIT CITO REDDENDUM.
Apud Salomonem: Prout voveris votum Deo, ne moram feceris reddere illud. 
De hoc ipso in Deuteronomio: Si autem voveris votum Domino Deo tuo, non 
tardabis reddere illud; quia inquirens quaeret illud Dominus Deus tuus 
a te, et erit in peccatum. Ea quae egredientur per labia tua observabis, 
et facies donum quod locutus es ore tuo. De hoc ipso in Psalmo XLIX: 
Sacrifica Deo sacrificium laudis,
-----------------------------------------------------------
et redde Altissimo vota tua. Invoca me in die pressurae, et eximam te, 
et clarificabis me. De hoc ipso in Actibus Apostolorum: Cur implevit Satanas 
cor tuum mentiri te Spiritui sancto, cum esset fundus in tua potestate? 
Non hominibus mentitus es, sed Deo. Item apud Hieremiam: Maledictus 
qui facit opera Dei negligenter.



          CAP. XXXI. - EUM QUI NON CREDIDERIT JAM JUDICATUM ESSE.
In Evangelio cata Joannem: Qui non crediderit jam judicatus est, quia non 
credidit in nomine unici Filii Dei. Hoc autem est judicium, quoniam lux 
venit in saeculum, et magis dilexerunt homines tenebras quam lucem. 
De hoc ipso in Psalmo: Propterea non resurgent impii in judicio, neque 
peccatores
-----------------------------------------------------------
in consilio justorum.



          CAP. XXXII. - DE BONO VIRGINITATIS ET CONTINENTIAE.
In Genesi: Multiplicans multiplicabo tristitias tuas et gemitus tuos; et 
in tristitia paries filios, et erit conversio tua ad virum tuum, et ipse 
tui dominabitur. De hoc ipso in Evangelio cata Matthaeum: Non omnes 
capiunt verbum, sed illi quibus datum est. Sunt enim spadones qui ex utero 
matris nati sunt, et sunt spadones qui coacti sunt ab hominibus, et sunt 
spadones qui se ipsos castraverunt propter regnum coelorum. Qui potest 
capere capiat. Item cata Lucam: Filii saeculi hujus generant et generantur. 
Qui autem habuerunt dignationem saeculi
-----------------------------------------------------------
illius et resurrectionis a mortuis, non nubunt, neque nubuntur. Neque enim 
incipient mori. Aequales enim sunt Angelis Dei, cum sint filii resurrectionis. 
Resurgere autem mortuos Moyses significat cum dicit in rubo: Dominus Deus 
Abraham, et Deus Isaac, et Deus Jacob, non est Deus mortuorum, sed vivorum. 
Omnes enim illivivunt. Item in Epistola Pauli ad Corinthios prima: 
Bonum est homini mulierem non contingere. Propter fornicationem 316 autem 
unusquisque uxorem suam habeat, et
-----------------------------------------------------------
unaquaeque virum suum habeat. Uxori vir debitum reddat, similiter et uxor 
viro. Uxor corporis sui potestatem non habet, sed vir. Similiter et vir 
corporis sui potestatem non habet, sed uxor. Nolite fraudare invicem nisi, 
ex conventione ad tempus ut vacetis orationi; et iterum revertimini ad 
id ipsum, ne tentet vos Satanas propter incontinentiam vestram. Hoc dico 
secundum veniam, non secundum imperium. Volo autem omnes homines esse sicut 
et me. Sed unusquisque proprium habet donum a Deo, alius sic, alius autem 
sic. Item illic: Caelebs cogitat ea quae sunt Domini, quomodo placeat 
Deo. Qui autem matrimonium contraxit, cogitat ea quae sunt mundi hujus 
quomodo placeat uxori. Sic et mulier et virgo innupta cogitat ea quae sunt 
Domini, ut sit sancta
-----------------------------------------------------------
et corpore et spiritu. Quae autem nupsit cogitat de iis quae sunt mundi 
hujus, quomodo placeat viro. Item in Exodo, cum praecepisset Dominus 
Moysi ut sanctificaret populum in diem tertium, sanctificavit ille, et 
adjecit: Estote parati: tribus diebus non accedetis ad mulieres. Item 
in Basilion primo: Et respondit sacerdos ad David et dixit: Non sunt panes 
profani in manu mea, nisi panis sanctus unus. Si observati sunt pueri a 
muliere, manducabunt. Item in Apocalypsi: Hi sunt qui cum mulieribus 
se non coinquinaverunt. Virgines enim permanserunt. Hi sunt qui sequuntur 
Agnum quocumque ierit.



          CAP. XXXIII. - NIHIL PATREM JUDICARE, SED FILIUM, ET PATREM AB 
EO NON HONORIFICARI A QUO NON HONORIFICATUR FILIUS.


-----------------------------------------------------------

In Evangelio cata Joannem: Nihil Pater judicat, sed judicium omne Filio 
dedit, ut omnes honorificent Filium sicut honorificant Patrem. Qui non 
honorificat Filium, non honorificat Patrem qui eum misit. Item in 
Psalmo LXXI: Deus, judicium tuum regi da, et justitiam tuam filio regis, 
judicare populum tuum in justitia. Item in Genesi: Et pluit Dominus super 
Sodomam et Gomorram sulphur et ignem de coelo a Domino.



          CAP. XXXIV. - FIDELEM GENTILITER VIVERE NON OPORTERE.


-----------------------------------------------------------

Apud Hieremiam: Haec dicit Dominus: Secundum viam gentilium ne ambulaveritis. 
De hoc ipso quod segregare se quis debeat a gentilibus, ne sit socius culpae 
et fiat particeps plagae eorum. In Apocalypsi: Et audivi aliam vocem de 
coelo dicentem: Exi de ea, populus meus, ne particeps sis delictorum ejus, 
et ne perstringaris plagis ejus: quoniam delicta ejus usque ad coelum pervenerunt, 
et meminit Dominus Deus iniquitatum ejus. Ideo reddidit ei dupla, et in 
quo poculo miscuit, duplum remixtum est ei; et in quantum se clarificavit 
et deliciarum habuit, in tantum datus est ei et cruciatus et luctus, quoniam 
in corde suo dicit: Regina sum, et vidua esse non possum, nec luctum visura
-----------------------------------------------------------
sum. Propterea una hora plagae ejus advenient, mors, luctus et fames, et 
igni cremabitur, quoniam fortis est Dominus Deus qui eam judicabit. Et 
flebunt et plangent se in ea reges terrae qui cum ea fornicati sunt et 
in delictis conversati sunt. Item apud Esaiam: Exite de medio eorum, 
qui fertis vasa Domini.



          CAP. XXXV. - DEUM AD HOC PATIENTEM ESSE, UT NOS POENITEAT PECCATI 
NOSTRI ET REFORMEMUR.
Apud Salomonem in Ecclesiastico: Ne dixeris, Peccavi, et quid accidit mihi 
triste? Est enim Altissimus patiens redditor. Item Paulus ad Romanos: 
An numquid opulentiam bonitatis ejus et patientiam contemnis, ignorans 
quia bonitas Dei in
-----------------------------------------------------------
poenitentiam te adducit? Tu autem, secundum duritiam tuam et cor impoenitens, 
thesaurizas tibi iram in die irae et revelationis justi judicii Dei, qui 
reddet unicuique secundum opera sua.



        CAP. XXXVI. - MULIEREM ORNARI SAECULARITER NON DEBERE.
In Apocalypsi: Et venit unus ex septem Angelis habentibus phialas, et aggressus 
est me dicens: Veni, ostendam tibi damnationem meretricis magnae sedentis 
super aquas multas, cum qua fornicati sunt reges terrae. Et vidi mulierem 
sedentem super bestiam. Et mulier
-----------------------------------------------------------
illa amicta erat pallium purpureum et coccineum, et adornata erat auro 
et lapidibus pretiosis et margaritis, tenens poculum aureum in manu sua 
plenum execrationum et immunditiae et fornicationis totius terrae. 
Item ad Timotheum: Sint mulieres vestrae cum verecundia et pudicitia, componentes 
se, non in tortis crinibus, neque auro, neque margaritis, aut veste pretiosa, 
sed ut decet mulieres promittentes castitatem per bonam conversationem. 
De hoc ipso in Epistola Petri ad Ponticos: Sit in muliere non exterior 
ornamenti aut auri aut vestis cultus, sed cultus cordis. Item in Genesi: 
Thamar cooperuit se pallio, et adornavit; et cum aspexisset eam Judas, 
visum est ei meretricem esse.



          CAP. XXXVII. - FIDELEM NON OPORTERE OB ALIA DELICTA, NISI OB 
NOMEN SOLUM, PUNIRI.


-----------------------------------------------------------

In Epistola Petri ad Ponticos: Nec quisquam vestrum tamquam fur aut homicida 
patiatur, aut tamquam maleficus, aut curas alienas agens, sed tamquam Christianus.



          CAP. XXXVIII. - SERVUM DEI INNOCENTEM ESSE DEBERE, NE INCIDAT 
IN POENAM SAECULAREM.
In Epistola Pauli ad Romanos: Vis non timere potestatem? Bonum fac, et 
habebis laudem ex illa.



          CAP. XXXIX. - DATUM NOBIS ESSE EXEMPLUM VIVENDI IN CHRISTO.

-----------------------------------------------------------
In Epistola Petri ad Ponticos: Christus enim passus est pro nobis, relinquens 
vobis exemplum, ut sequamini vestigia ejus: qui peccatum non fecit, nec 
dolus inventus est in ore ejus: qui cum malediceretur, non remaledixit; 
cum pateretur, non minabatur, tradebat autem se judicanti injuste. 
Item Paulus ad Philippenses: Qui in figura Dei constitutus, non rapinam 
arbitratus est esse se aequalem Deo, sed se exinanivit, formam servi accipiens, 
in similitudinem hominis factus, et habitu inventus ut homo. Humiliavit 
se, factus obediens usque ad mortem, mortem autem crucis. Propter quod 
et Deus
-----------------------------------------------------------
exaltavit illum, et donavit illi nomen ut sit super omne nomen, ut in nomine 
Jesu omne genu curvetur, coelestium, terrestrium et infernorum, et omnis 
lingua confiteatur quia Dominus Jesus Christus in gloria est Dei Patris. 
Dehoc ipso in Evangelio cata Joannem: Si ego lavi pedes vestros magister 
et dominus, et vos debetis aliorum pedes lavare. Exemplum enim dedi vobis, 
ut, sicut ego feci, et vos aliis faciatis.



          CAP. XL. - NON JACTANTER NEC TUMULTUOSE OPERANDUM.
In Evangelio cata Matthaeum: Nesciat sinistra tua quid faciat dextera tua, 
ut sit eleemosyna tua in abscondito; et Pater tuus, qui videt in abscondito,
-11)

     488: (Joan. XIII, 14)

-----------------------------------------------------------
reddet tibi. Item illic: Cum facis eleemosynam, noli buccinare ante te 
quomodo hypocritae faciunt in vicis et synagogis ut clarificentur ab hominibus. 
Amen dico vobis, compleverunt mercedem suam.



          CAP. XLI. - INEPTE ET SCURRILITER NON LOQUENDUM.
In Epistola Pauli ad Ephesios: Stultiloquium et scurrilitas, quae ad rem 
non pertinent, nec nominentur quidem in vobis.



          CAP. XLII. - FIDEM IN TOTUM PRODESSE, ET TANTUM NOS POSSE QUANTUM 
CREDIMUS.
In Genesi: Et credidit Abraham Deo, et deputatum est ei ad justitiam. 
Item apud
-----------------------------------------------------------
Esaiam: Et si non credideritis, neque intelligetis. Item in Evangelio 
cata Matthaeum: Modicae fidei, quare dubitasti? Item illic: Si habueritis 
fidem quasi granum sinapis, dicetis monti huic: Transi hinc illo, et transibit, 
et nihil impossibile318 erit vobis. Item cata Marcum: Omnia quaecumque 
oratis et petitis, credite quia accipietis et erunt vobis. Item illic: 
Omnia possibilia credenti. 
Item
-----------------------------------------------------------
in Daniele Ananias, Azarias, Misahel credentes Deo, liberati sunt de flamma 
ignis.



          CAP. XLIII. - POSSE EUM STATIM CONSEQUI QUI VERE CREDIDERIT.
In Actibus Apostolorum: Ecce aqua, quid est quod me impedit baptizari? 
Tunc dixit Philippus: Si credis ex toto corde tuo, licet.



          CAP. XLIV. - FIDELES INTER SE DISCEPTANTES NON DEBERE GENTILEM 
JUDICEM EXPERIRI.
In Epistola Pauli ad Corinthios prima: Audet quisquam vestrum adversus 
alterum negotium habens disceptare apud injustos, et non apud sanctos? 
An nescitis quia sancti hunc mundum judicabunt? Et
-----------------------------------------------------------
iterum: Jam quidem in totum delictum in vobis est, quia judicia habetis 
cum invicem. Quare non magis injuriam patimini? aut quare non magis fraudamini? 
Sed vos injuriam facitis et fraudatis, et hoc fratribus! An nescitis quoniam 
injusti regnum Dei non consequentur?



          CAP. XLV. - SPEM FUTURORUM ESSE, ET IDEO FIDEM NOSTRAM CIRCA 
QUAE PROMISSA SUNT PATIENTEM ESSE DEBERE.
In Epistola Pauli ad Romanos: Spe salvati sumus. Spes autem quae videtur 
non est spes. Quod enim videt quis, quid sperat? Si autem quod non videmus 
speramus, per patientiam speramus.



          CAP. XLVI. - MULIEREM IN ECCLESIA TACERE DEBERE.

-9)

     501: (Rom. VIII, 24)

-----------------------------------------------------------
In Epistola Pauli ad Corinthios prima: Mulieres in Ecclesia taceant. Si 
quae autem quid dicere volunt, domi viros suos interrogent. Item ad 
Timotheum: Mulier cum silentio discat in omni subjectione. Docere autem 
mulierem non permitto, neque praepositam esse viro, sed esse in silentio. 
Adam enim primus formatus est, deinde Eva; et Adam seductus non est, mulier 
autem seducta est.



          CAP. XLVII. - DELICTO ET MERITO NOSTRO FIERI UT LABOREMUS, NEC 
DEI OPEM IN OMNIBUS SENTIAMUS.


-14)

-----------------------------------------------------------

Apud Osee: Audite sermonem Domini, filii Israel, quia judicium est Domino 
adversus incolas terrae, quod neque misericordia, neque veritas, neque 
agnitio Dei sit super terram, sed execratio, et mendacium, et caedes, et 
furtum, et adulterium diffusum est super terram. Sanguinem sanguini supermiscent. 
Idcirco terra lugebit cum universis incolis suis, cum bestiis agri, cum 
serpentibus terrae, cum volucribus coeli, et deficient pisces maris, ut 
nemo judicet, nemo revincat. De hoc ipso apud Esaiam: Numquid non 
valet manus Domini ut salvos faciat? aut gravavit aurem ut non exaudiat? 
Sed peccata vestra inter vos et Deum separant, et propter delicta
-4)

-----------------------------------------------------------
vestra avertit faciem a vobis, ne misereatur. Manus enim vestrae inquinatae 
sunt sanguine, et digiti vestri in peccatis. Labia autem vestra locuta 
sunt facinus, et lingua vestra injustitiam meditatur. Nemo loquitur vera, 
neque est judicium verum. Fidunt in vanis et loquuntur inania qui parturiunt 
dolorem et pariunt facinus. Item apud Sophoniam: Defectione deficiat 
a facie terrae, dicit Dominus. Deficiat homo, et pecudes deficiant, volucres 
coeli et pisces maris, et auferam iniquos a facie terrae.



          CAP. XLVIII. - NON FOENERANDUM.
In Psalmo XIII: Qui pecuniam suam non dedit in foenore, et munera super 
innocentes non accepit. Qui ista fecerit non commovebitur in aeternum. 
Item
-4)

     506: (Soph. I, 2)

-----------------------------------------------------------
apud Ezechielem: Homo autem qui erit justus hominem non opprimet et pignus 
debitoris reddet, et rapinam non faciet, et panem suum esurienti dabit, 
et nudum operiet, et pecuniam suam in usuram non dabit. Item in Deuteronomio: 
Non foenerabis fratri tuo usura pecuniae et usura ciborum.


        CAP. XLIX. - INIMICOS QUOQUE DILIGENDOS.
In Evangelio cata Lucam: Si diligitis qui vos diligunt, quae est vobis 
gratia? Et peccatores enim diligunt eos qui se diligunt. Item cata 
Matthaeum: Diligite inimicos vestros, et orate pro his qui vos persequuntur, 
ut sitis filii Patris vestri qui in
-----------------------------------------------------------
coelis est, qui solem suum oriri facit super bonos et malos, et pluit super 
justos et injustos.



          CAP. L. - SACRAMENTUM FIDEI NON ESSE PROFANANDUM.
Apud Salomonem in Proverbiis: In aures imprudentis noli quidquam dicere, 
ne, quando audierit, irrideat sensatos sermones tuos. Item in Evangelio 
cata Matthaeum: Ne dederitis sanctum canibus, neque miseritis margaritas 
vestras ante porcos, ne forte inculcent ea pedibus suis et conversi elidant 
vos.



          CAP. LI. - QUOD NEMO IN OPERE SUO EXTOLLI DEBEAT.
Apud Salomonem in Ecclesiastico: Noli te extollere
-----------------------------------------------------------
in faciendo opere tuo. Item in Evangelio cata Lucam: Quis vestrum 
habens servum arantem aut pastorem, et venienti de agro dicit continuo: 
Transi, recumbe? Sed dicit illi: Para aliquid quod coenem, et accingere, 
et ministra mihi donec manducem et bibam; et postea tu manducabis et bibes. 
Numquid habet gratiam servo illi quia fecit quae ei imperata sunt? Sic 
itaque et vos, cum perfeceritis quae vobis imperata sunt, dicite: Servi 
supervacui sumus, quod habuimus facere fecimus.



          CAP. LII. - CREDENDI VEL NON LIBERTATEM IN ARBITRIO POSITAM.
In Deuteronomio: Ecce dedi ante faciem tuam vitam et mortem, bonum et malum. 
Elige vitam tibi,
-10)

-----------------------------------------------------------
ut vivas. Item apud Esaiam: Et si volueritis et audieritis me, bona 
terrae edetis. Si autem nolueritis, et non audieritis me, gladius vos consumet. 
Os enim Domini locutum est ista. Item in Evangelio cata Lucam: Regnum 
Dei intra vos est.



          CAP. LIII. - DEI ARCANA PERSPICI NON POSSE, ET IDEO FIDEM NOSTRAM 
SIMPLICEM ESSE DEBERE.
In Epistola Pauli ad Corinthios prima: Videmus nunc per speculum in aenigmate, 
tunc autem facie ad faciem. Nunc scio ex parte, tunc autem cognoscam sicut 
et ego cognitus sum. Item apud Salomonem in Sapientia: Et in simplicitate
-----------------------------------------------------------
cordis quaerite illum. Item apud eumdem: Qui ambulat simpliciter, 
ambulat fidenter. Item apud eumdem: Altiora te ne quaesieris, et fortiora 
te ne scrutatus fueris. Item in Salomone: Noli esse multum justus, 
et noli argumentari plus quam oportet. Item apud Esaiam: Vae qui arguti 
sunt in semetipsis. Item in Machabaeis: Daniel in sua simplicitate 
liberatus est de ore leonum. Item in Epistola Pauli ad Romanos: O 
altitudo divitiarum sapientiae et scientiae Dei, quam incomprehensibilia 
sunt judicia ejus, et quam investigabiles viae ejus! Quis enim cognovit 
sensum Domini? aut quis consiliarius ejus fuit? vel quis prior dedit ei, 
et retribuetur illi? Quoniam ex ipso, et per ipsum, et
-----------------------------------------------------------
in ipso sunt omnia, ipsi claritas in saecula saeculorum. Item ad Timotheum: 
Stultas autem et ineruditas quaestiones devita, sciens quia lites generant. 
Servum autem Dei non oportet litigare, sed mitem esse ad omnes.



          CAP. LIV. - NEMINEM SINE SORDE ET SINE PECCATO ESSE.
Apud Job: Quis enim mundus a sordibus? Nec unus, etiamsi unius diei sit 
vita ejus in terra. Item in Psalmo: Ecce in iniquitatibus conceptus 
sum, et in delictis concepit me mater mea. Item in Epistola Joannis: 
Si dixerimus quia peccatum non habemus, nos ipsos decipimus, et veritas 
in nobis non est.



          CAP. LV. - NON HOMINIBUS, SED DEO PLACENDUM.
In Psalmo LII: Qui hominibus placent 320 confusi
-36)

     526: (II Tim. II, 23, 24)

     527: (Job. XIV, 4, 5)

     528: (Ps. L, 7)

     529: (I Joan. I, 8)

-----------------------------------------------------------
sunt, quia Deus nihil fecit illos. Item in Epistola Pauli ad Galatas: Si 
hominibus placere vellem, Christi servus non essem.



          CAP. LVI. - DEUM NIHIL LATERE EX HIS QUAE GERUNTUR.
In Sapientia Salomonis: In omni loco speculantur oculi Dei bonos et malos. 
Item apud Hieremiam: Ego Deus approximans, et non Deus de longinquo. Si 
absconditus fuerit homo in absconditis, ergo ego non videbo eum? Nonne 
coelum et terram ego impleo, dicit Dominus. Item
-----------------------------------------------------------
in Basilion I: Homo videt in facie, Deus autem in corde. Item in Apocalypsi: 
Et scient omnes ecclesiae quia ego sum scrutator renis et cordis, et dabo 
unicuique vestrum secundum opera sua. Item in Psalmo XVIII: Delicta 
quis intelligit? Ab occultis meis munda me, Domine. Item in Epistola 
Pauli ad Corinthios secunda: Omnes nos manifestari oportet ante tribunal 
Christi, ut reportet unusquisque sui corporis propria secundum quae egit, 
sive bona, sive mala.



          CAP. LVII. - FIDELEM EMENDARI ET RESERVARI.
In Psalmo CXVII: Emendans emendavit me Dominus, et morti non tradidit me. 
Item in Psalmo LXXXVIII: Visitabo in virga facinora eorum et in flagellis 
delicta eorum. Misericordiam
-----------------------------------------------------------
autem meam non dispergam ab eis. Item apud Malachiam: Et sedebit conflans 
et expurgans sicut aurum et argentum, et emundabit filios Levi. Item 
in Evangelio: Non exibis inde donec exsolvas novissimum quadrantem.



          CAP. LVIII. - NEMINEM CONTRISTARI MORTE DEBERE, CUM SIT IN VIVENDO 
LABOR ET PERICULUM, IN MORIENDO PAX ET RESURGENDI SECURITAS.
In Genesi: Tunc dixit Dominus ad Adam: Quia exaudisti vocem uxoris tuae, 
et manducasti ex illa arbore de qua sola praeceperam tibi ne manducares, 
maledicta terra erit in omnibus operibus tuis. In tristitia et gemitu edes 
ex ea omnibus diebus vitae tuae. Spinas
-----------------------------------------------------------
et tribulos ejiciet tibi, et edes pabulum agri in sudore vultus tui. Edes 
panem tuum donec revertaris in terram de qua et sumptus es: quia terra 
es, et in terram ibis. Item illic: Et complacuit Enoch Deo; et non 
est inventus postmodum, quia Deus illum transtulit. Et apud Esaiam: 
Omnis caro foenum, et omnis claritas ejus ut flos foeni. Aruit foenum, 
et flos decidit. Sermo autem Domini manet in aeternum. Apud Ezechielem: 
Ipsi dicunt: Arida facta sunt ossa nostra, periit spes nostra, exspiravimus; 
propterea prophetiza, et dic :
-19)

     542: (Gen. V, 24)

     543: (Isa. XL, 6-8)

-----------------------------------------------------------
Haec dicit Dominus: Ecce ego aperio monumenta vestra, et educam vos de 
monumentis vestris, et inducam vos in terram Israel. Et dabo Spiritum meum 
in vos, et vivetis. Et ponam vos in terram vestram, et cognoscetis quoniam 
ego Dominus locutus sum, et faciam, dicit Dominus. Item in Sapientia 
Salomonis: Raptus est ne malitia mutaret intellectum illius. Placita enim 
erat Deo anima illius. Item in Psalmo LXXXIII: Quam dilectissimae 
habitationes tuae, Deus virtutum! Desiderat et properat anima mea ad atria 
Dei. Et in Epistola Pauli ad Thessalonicenses: Nolumus autem vos ignorare, 
fratres, de dormientibus, ne contristemini sicut et caeteri, qui spem non 
habent. Si enim credimus quia Jesus mortuus
-14)

     545: (Sap. IV, 11-14)

     546: (Ps. LXXXIII, 2, 3)

-----------------------------------------------------------
est et resurrexit, sic et Deus eos qui dormierunt in Jesu adducet cum eo. 
Item ad Corinthios I: Stulte, tu quod seminas non vivificatur nisi prius 
mortuum fuerit. Et iterum: Stella a stella differt in claritate, sic et 
resurrectio. Seminatur corpus in corruptione, resurgit sine corruptela. 
Seminatur in ignominia, resurgit in gloria. Seminatur in infirmitate, resurgit 
in virtute. Seminatur corpus animale, resurgit spiritale. Et iterum: 
Oportet enim corruptivum istud induere incorruptionem et mortale hoc induere 
immortalitatem. 321 Cum autem corruptivum hoc induerit incorruptionem, 
et mortale hoc induerit incorruptionem, tunc fiet verbum quod scriptum 
est: Absorpta est mors in contentionem. Ubi est, mors, aculeus tuus? ubi 
est, mors, contentio
-44, 53-55)

-----------------------------------------------------------
tua? Item in Evangelio cata Joannem: Pater, quos dedisti mihi, volo ut 
ubi ego fuero et ipsi sint mecum, et videant claritatem meam quam mihi 
dedisti ante constitutionem mundi. Item cata Lucam: Nunc dimittis 
servum tuum, Domine, secundum verbum tuum, in pace, quia viderunt oculi 
mei salutare tuum. Item cata Joannem: Si me dilexissetis, gauderetis 
quoniam vado ad Patrem, quia Pater major me est.



          CAP. LIX. - DE IDOLIS QUAE GENTILES DEOS PUTANT.
In Sapientia Salomonis: Omnia idola nationum aestimaverunt deos, quibus 
neque oculorum usus est ad videndum,
-----------------------------------------------------------
neque nares ad percipiendum spiritum, neque aures ad audiendum, neque digiti 
in manibus ad contrectandum, sed et pedes eorum pigri ad ambulandum.
-----------------------------------------------------------
Homo enim fecit illos, et qui spiritum mutuatus est, is finxit illos. Nemo 
autem sibi similem homo poterit deum fingere. Cum sit enim mortalis, mortuum 
fingit manibus iniquis. Melior est autem ipse iis quos colit; quoniam ipse 
quidem vixit, illi numquam. De hoc ipso: Neque opera attendentes cognoverunt 
quis esset artifex, sed aut ignem, aut spiritum, aut citatum aerem, aut 
gyrum stellarum, aut nimiam aquam, aut solem et lunam, rectores orbis terrae 
deos putaverunt: quorum si propter speciem hoc aestimaverunt, sciant quanto 
his Dominus sit speciosior: aut si virtutes et opera eorum mirati sunt, 
intelligant ab ipsis quoniam qui haec constituit fortia fortior est illis. 
Item in Psalmo CXXXIV: Idola gentium argentum et aurum,
-17)

     553: (Sap. XIII, 1-4)

-----------------------------------------------------------
opus manuum hominum. Os habent, et non loquuntur, oculos habent, et non 
vident, aures habent, et non audiunt. Neque enim est spiritus in ore eorum. 
Similes fiant illis qui faciunt ea et omnes qui confidunt in illis. 
Item in Psalmo XCV: Omnes dii gentium daemonia, Dominus autem coelos fecit. 
Item in Exodo: Non facietis vobis deos argenteos neque aureos. Et 
iterum: Non facies tibi idolum nec cujusquam similitudinem. Item in 
Hieremia: Haec dicit Dominus: Secundum vias gentium nolite incedere, quia 
timent illa in personis suis, quia legitima gentium vacua sunt. Lignum 
de saltu excisum opus fabri, et conflatum aurum et argentum speciose composita 
sunt, in martulis et in clavis confirmaverunt illa, et non movebuntur, 
quia
-18)

     555: (Ps. XCV, 5)

     556: (Exod. XX, 23)

     557: (Ibid. XX, 4)

-----------------------------------------------------------
confixibilia sunt. Argentum appositum est a Tharsis. Venit aurum Moab. 
Opera artificum omnia. Hyacinthum et purpura vestient eam. Tollentes tollent 
ea, quia non prodient. Nolite timere ea, quia malum non faciunt, et bonum 
non est in illis. Sic dicite: Dii qui coelum et terram non fecerunt intereunt 
a terra et de sub coelo isto. Exhorruit coelum in hoc et abhorruit multum 
magis vehementer, dicit Dominus. Haec maligna fecit plebs mea. Dereliquerunt 
fontem aquae vivae, et effoderunt sibi laqueos detritos qui non poterant 
aquam continere. Verberavit te dilectio tua, et nequitia tua accusabit 
te. Et scito et vide quia amarum tibi erit quod dereliqueris me, dicit 
Dominus Deus tuus, et non speraveris
-----------------------------------------------------------
in me, dicit Dominus Deus tuus, quia in saeculum contribulasti jugum meum 
et dirupisti vincula tua, et
-----------------------------------------------------------
dixisti: Non serviam, sed ibo super omnem montem excelsum et super omnem 
collem altum et super omne lignum umbrosum. Ibi confundar in fornicatione. 
Ligno et lapidi dixerunt quia pater meus es tu, et lapidi, Tu genuisti 
me. Et converterunt ad me dorsum, et non faciem suam. In Esaia: Cecidit 
vel dissolutus est draco. Facta sunt sculptilia eorum ut bestiae et pecora. 
Auferetis322 illa collo ligata quasi sarcinam laborantes et esurientes 
et non valentes. Et iterum: Collecti simul non poterunt salvari de 
bello. Ipsi autem captivi ducti sunt tecum. Et iterum: Cui me assimilastis? 
Videte et intelligite quia erratis corde, qui committitis aurum de sacculo 
et argentum in statera ponderatis in pondera conducentes. Artifices
-5, 9, 11; II, 12, 13, 19 20, 27)

     559: (Isai. XLVI, 1, 2, 5)

     560: (Hier. LI, 15-18)

-----------------------------------------------------------
fecerunt manu facta, et inclinantes se adoraverunt illud et levaverunt 
in humeris, et sic ambulabant. Si autem posuerint illa, loco manebunt, 
et non movebuntur; et qui clamaverint ad illa non audient, a malis non 
salvabunt eos. Item in Hieremia: Dominus, qui fecit coelum et terram, in 
virtute correxit orbem terrae, in sua prudentia extendit coelum, et multitudinem 
aquarum in coelo, perduxit nubes ab extremo terrae, fulgura in nubibus. 
Et ejecit ventos de thesauris suis. Infatuatus est omnis homo ab scientia 
sua, confusus est omnis artifex in sculptilibus suis, quia falsum conflavit. 
Non est spiritus in illis. Vacuata sunt opera inclusa, in tempore conspectionis 
illorum peribunt. Et in Apocalypsi: Et sextus Angelus tuba cecinit. Et 
audivi unum ex quatuor angulis arcae aureae quae est in conspectu Dei dicentem
-----------------------------------------------------------
sexto Angelo qui habebat tubam: Solve quatuor Angelos ligatos super flumen 
magnum Euphratem. Et soluti sunt quatuor Angeli qui erant parati in horam 
et diem et mensem et annum, ut occiderent tertiam partem hominum, et numerus 
exercituum equestrium dismiriades myriadon. Audivi numerum eorum. Et sic 
vidi equos in visu et sedentes super eos habentes loricas igneas et hyacinthinas 
et sulphureas, et capita equorum, et ex ore eorum exiit ignis et fumus 
et sulphur. A tribus plagis istis occisa est tertia pars hominum ex igne 
et fumo et sulphure quod exiit de ore eorum, est et in caudis eorum. Caudae 
enim eorum similes anguillis, habentes enim capita, et in eis nocent. Et 
reliqui hominum qui non sunt occisi in istis plagis, nec poenitentiam egerunt 
opera factorum manuum suarum, ut non adorent daemonia
-----------------------------------------------------------
et idola, id est simulacra aurea et argentea et aerea et lapidea et lignea, 
quae neque videre possunt neque ambulare, et non egerunt poenitentiam homicidiorum
-----------------------------------------------------------
suorum. Item illic: Et tertius Angelus secutus est eos dicens in voce magna: 
Si quis adorat bestiam et simulacrum ejus, et accepit inscriptionem in 
fronte sua aut super manum suam, hic bibet de vino irae ejus et punietur 
igne et sulphure sub oculis Angelorum sanctorum et sub oculis Agni, et 
fumus tormentorum eorum in saecula saeculorum ascendet.



          CAP. LX. - CIBORUM NIMIAM CONCUPISCENTIAM NON APPETENDAM.
Apud Esaiam: Edamus et bibamus, cras enim moriemur. Non remittetur vobis 
peccatum istud quoadusque moriamini. Item in Exodo:
-21; XIV, 9-14)

     562: (Isa. XXII, 13, 14)

-----------------------------------------------------------
Et consedit populus manducare et bibere, et surrexerunt ludere. Paulus 
ad Corinthios prima: Cibus nos non commendat Deo; neque, si manducaverimus, 
abundabimus; neque, si non manducaverimus, egebimus. Et iterum: Cum 
convenitis ad manducandum, invicem exspectate. Si quis esurit, domi manducet, 
ut non ad judicium conveniatis. Item ad Romanos: Non est regnum Dei 
esca et potus, sed justitia et pax et gaudium in Spiritu sancto. In 
Evangelio cata Joannem: Ego cibum habeo quem vos non nostis. Meus cibus 
est ut faciam voluntatem ejus qui me misit et perficiam opus ejus.



          CAP. LXI. - POSSIDENDI CONCUPISCENTIAM ET PECUNIAM NON APPETENDAM.


-----------------------------------------------------------

Apud Salomonem in Ecclesiastico: Qui diligit argentum, non satiabitur argento. 
Item in Proverbiis: Captans annonam maledictus in plebe est. Benedictio 
autem in ejus capite est qui communicat. Item apud Esaiam: Vae qui 
conjungunt domum ad domum et agrum ad agrum continuant, ut auferant proximo 
suo aliquid. Numquid 323 habitabitis soli super terram? Item apud 
Sophoniam: Aedificabunt domos, et non inhabitabunt, et instituent vineas, 
et non bibent vinum earum, quia prope est dies Domini. Item in Evangelio 
cata Lucam: Quid enim prodest homini lucrifacere totum mundum, se ipsum 
autem
-----------------------------------------------------------
perdere? Et iterum: Dixit autem illi Dominus: Stulte, hac nocte expostulatur 
anima tua. Quae ergo parasti, cujus erunt? Et
-----------------------------------------------------------
iterum: Commemorare quoniam percepisti bona in vita tua, et Lazarus similiter 
mala. Nunc vero hic rogatur, tu autem doles. Et in Actibus Apostolorum: 
Dixit autem Petrus ad eum: Argentum quidem et aurum non est mihi. Quod 
autem habeo, hoc tibi do: In nomine Jesu Christi Nazareni surge et ambula. 
Et apprehensa manu ejus dextera, excitavit eum. Item ad Timotheum 
prima: Nihil intulimus in hunc mundum, verum nec auferre quid possumus. 
Habentes itaque exhibitionem et tegumentum, his contenti simus. Qui autem 
volunt divites fieri, incidunt in tentationem et muscipulam et desideria 
multa et nocentia, quae mergunt hominem in perditionem et in interitum. 
Radix enim omnium malorum est cupiditas, quam quidam appetentes naufragaverunt
-----------------------------------------------------------
a fide et inseruerunt se doloribus multis.



          CAP. LXII. - MATRIMONIUM CUM GENTILIBUS NON JUNGENDUM.
Apud Tobiam: Uxorem accipe ex semine parentum tuorum, et noli sumere alienam 
mulierem quae non est ex tribu parentum tuorum. Item in Genesi: Mittit 
puerum suum Abraham, ut de semine suo accipiat Rebeccam filio ejus Isaac. 
Item in Esdra satis non fuit Deo, cum vastarentur Judaei, nisi alienigenas 
uxores cum filiis quoque quos ex illis procreaverant reliquissent. 
Item in Epistola Pauli ad Corinthios prima: Mulier vincta est quamdiu vivit 
vir ejus Si autem dormierit, liberata est,
-10)

     577: (Tob. IV, 12)

     578: (Gen. XIV)

     579: (I Esdr. X)

-----------------------------------------------------------
ut cui vult nubat, tantum in Domino. Felicior autem erit, si sic permanserit. 
Et
-----------------------------------------------------------
iterum: Nescitis quoniam corpora vestra membra Christi sunt? Auferens membra 
Christi, faciam membra fornicariae? Absit. Aut nescitis quia qui conglutinatur 
fornicariae unum corpus sunt? Erunt enim duo in una carne. Qui autem se 
conjunxerit Domino, unus spiritus est. Item ad Corinthios secunda: 
Nolite conjungi cum infidelibus. Quae autem participatio est justitiae 
et iniquitati? aut quae est communicatio luci ad tenebras? Item de 
Salomone in Basilion tertio: Et averterunt uxores alienigenae cor ejus 
post deos suos.



          CAP. LXIII. - GRAVE DELICTUM ESSE FORNICATIONIS.
In Epistola Pauli ad Corinthios prima: Omne delictum quodcumque fecerit 
homo extra corpus est.
-17)

     582: (II Cor. VI, 14)

     583: (III Reg. XI, 4)

-----------------------------------------------------------
Qui autem fornicatur, in corpus suum peccat. Non estis vestri. Empti enim 
estis pretio magno. Clarificate et portate Dominum in corpore vestro.



          CAP. LXIV. - QUAE SUNT CARNALIA QUAE MORTEM PARIANT, ET QUAE 
SPIRITALIA QUAE AD VITAM DUCANT.
Paulus ad Galatas: Caro concupiscit adversus spiritum, et spiritus adversus 
carnem. Haec enim invicem adversantur sibi, ut non quae vultis ipsa faciatis. 
Manifesta sunt autem facta carnis; quae sunt, adulteria, fornicationes, 
immunditiae, spurcitiae, idololatriae, veneficia, homicidia, inimicitiae, 
contentiones, aemulationes, animositates, provocationes, simultates, dissensiones, 
haereses, invidiae, ebrietates, comessationes,
-20)

-----------------------------------------------------------
et his similia. Quae praedico, quia qui talia agunt, regnum Dei non possidebunt. 
Fructus autem spiritus
-----------------------------------------------------------
est charitas, gaudium, pax, magnanimitas, bonitas, fides, mansuetudo, continentia, 
castitas. Qui enim sunt Christi carnem suam crucifixerunt cum vitiis et 
concupiscentiis.



          CAP. LXV. - OMNIA DELICTA IN BAPTISMO DEPONI.
In Epistola Pauli ad Corinthios prima: Neque fornicarii, neque idolis servientes, 
neque adulteri, neque molles, neque masculorum 324 appetitores, neque fures, 
neque fraudatores, neque ebriosi, neque maledici, neque raptores regnum 
Dei consequentur. Et haec quidem fuistis; sed abluti estis, sed sanctificati 
estis in nomine Domini Jesu nostri Christi et in Spiritu Dei nostri.



          CAP. LXVI. - DISCIPLINAM DEI IN ECCLESIASTICIS PRAECEPTIS OBSERVANDAM.


-24)

     586: (I Cor. VI, 9-11)

-----------------------------------------------------------

Apud Hieremiam: Et dabo vobis pastores secundum cor meum, et pascent oves 
pascentes cum disciplina. Item apud Salomonem in Proverbiis: Fili, 
ne neglexeris disciplinam Dei, neque defeceris ab eo correptus. Quem enim 
Deus diligit corripit. Item in Psalmo II: Continete disciplinam, ne 
forte irascatur Dominus, et pereatis a via recta. Cum exarserit cito ira 
ejus super vos, beati omnes qui confidunt in eo.. Item in Psalmo XLIX: 
Peccatori autem dicit Deus: At quid exponis justificationes meas, et assumis 
testamentum meum per os tuum? Tu autem odisti disciplinam, et abjecisti 
sermones meos retro?
-----------------------------------------------------------
.



          CAP. LXVII. - PRAEDICTUM QUOD DISCIPLINAM SANAM ASPERNATURI ESSENT.
Paulus ad Timotheum secunda: Erit tempus quando sanam doctrinam non sustinebunt, 
sed secundum sua desideria coacervabunt sibi magistros prurientes in audiendo, 
scalpentes aures. Et a veritate quidem auditum avertent, ad fabulas autem 
convertentur.



          CAP. LXVIII. - RECEDENDUM AB EO QUI INORDINATE ET CONTRA DISCIPLINAM 
VIVIT.


-----------------------------------------------------------

Paulus ad Thessalonicenses: Praecipimus autem vobis in nomine Domini nostri 
Jesu Christi, ut discedatis ab omnibus fratribus ambulantibus inordinate 
et non secundum traditionem quam acceperunt a nobis. Item in Psalmo 
XLIX: Si videbas furem, simul currebas cum eo, et cum adulteris portionem 
tuam ponebas.



          CAP. LXIX. - NON IN SAPIENTIA MUNDI NEC IN ELOQUENTIA ESSE REGNUM 
DEI, SED IN FIDE CRUCIS ET IN VIRTUTE CONVERSATIONIS.
In Epistola Pauli ad Corinthios prima: Misit me Christus annuntiare, non 
in sermonis sapientia, ne
-----------------------------------------------------------
inanis fiat crux Christi. Verbum enim crucis stultitia est iis qui pereunt, 
iis autem qui salvantur virtus Dei est. Scriptum est enim: Perdam sapientiam 
sapientium, et prudentiam prudentium reprobabo. Ubi sapiens? ubi scriba? 
ubi conquisitor hujus saeculi? Nonne infatuavit Deus sapientiam hujus mundi? 
Quoniam quidem in sapientia Dei non cognovit mundus per sapientiam Deum, 
complacuit Deo per stultitiam praedicationis salvare credentes. Quoniam 
Judaei signa desiderant, et Graeci prudentiam quaerunt. Nos autem praedicamus 
Christum crucifixum, Judaeis quidem scandalum, Gentibus autem stultitiam, 
ipsis autem vocatis Judaeis et Graecis Christum Dei virtutem et Dei sapientiam. 
Et iterum: Nemo se decipiat. Si quis putat sapientem se esse in
-24)

-----------------------------------------------------------
vobis, mundo huic stultus fiat, ut sit sapiens. Sapientia enim hujus mundi 
stultitia est apud Deum. Scriptum est enim: Reprehendes sapientes in astutia 
ipsorum. Et iterum: Dominus cognovit cogitationes sapientium, quia 
sunt stultae.



          CAP. LXX. - PARENTIBUS OBSEQUENDUM.
In Epistola Pauli ad Ephesios: Filii, obsequentes estote parentibus vestris. 
Hoc enim est justum. Honora patrem tuum et matrem tuam, quod est mandatum
-20)

     597: (Ps. XCIII, 11)

-----------------------------------------------------------
primum in promissione, ut bene sit tibi et sis longaevus super terram.



          CAP. LXXI. - PATRES QUOQUE ASPEROS ESSE CIRCA FILIOS NON OPORTERE.
Item illic: Et vos, patres, nolite in iracundiam mittere filios vestros, 
sed nutrite eos in disciplina et correptione Domini.



          CAP. LXXII. - SERVOS, CUM CREDIDERINT, PLUS DOMINIS CARNALIBUS 
SERVIRE DEBERE.
In Epistola Pauli ad Ephesios: Servi, obedite dominis carnalibus cum metu 
et tremore 325 et in simplicitate cordis vestri sicut Christo, non ad oculum 
servientes,
-----------------------------------------------------------
quasi hominibus placentes, sed quasi servi Dei..



          CAP. LXXIII. - ITEM DOMINOS MITIORES ESSE DEBERE.
Item illic: Et vos, domini, eadem facite ad eos, laxantes iracundiam, scientes 
quia et vester et ipsorum Dominus est in coelis, et exceptio personarum 
non est in illo.



          CAP. LXXIV. - VIDUAS PROBATAS QUASQUE HONORANDAS.
In Epistola Pauli ad Timotheum prima: Viduas honora quae vere sunt viduae. 
Quae autem delicata est vidua, vivens mortua est. Et iterum: Juniores 
autem viduas praeteri. Cum enim delicatae
-----------------------------------------------------------
fuerint, in Christo nubere volunt, habentes judicium, quoniam primam fidem 
reprobaverunt.



          CAP. LXXV. - SUORUM, ET MAXIME FIDELIUM, CURAM PLUS UNUMQUEMQUE 
HABERE DEBERE.
Apostolus ad Timotheum prima: Si quis autem suorum, et maxime domesticorum, 
non agit curam, fidem denegat, et est deterior infideli. De hoc ipso 
apud Esaiam: Si videris nudum, vesti, et domesticos seminis tui non despicias. 
De quibus domesticis in Evangelio dictum est: Si patremfamilias dixerunt 
Beelzebub, quanto magis domesticos ejus?



          CAP. LXXVI. - MAJOREM NATU NON TEMERE ACCUSANDUM.

-----------------------------------------------------------
Ad Timotheum prima: Adversus majorem natu accusationem ne receperis.



          CAP. LXXVII. - PECCANTEM PUBLICE OBJURGANDUM.


-----------------------------------------------------------

In Epistola Pauli ad Timotheum prima: Peccantes coram omnibus corripe, 
ut et caeteri metum habeant.



          CAP. LXXVIII. - CUM HAERETICIS NON LOQUENDUM.
Ad Titum: Haereticum hominem post unam correptionem devita, sciens quoniam 
perversus est hujusmodi et peccat, et est a semetipso damnatus. De 
hoc ipso in Epistola Joannis: Ex nobis exierunt, sed non fuerunt ex nobis. 
Si enim fuissent ex nobis, mansissent utique nobiscum. Item ad Timotheum 
secunda: Sermo eorum ut cancer serpit.



          CAP. LXXIX. - INNOCENTIAM FIDENTER PETERE ET IMPETRARE.


-----------------------------------------------------------

In Epistola Joannis: Si cor nostrum nos non reprehendat, fiduciam habemus 
ad Deum, et quodcumque petierimus accipiemus ab eo. Item in Evangelio 
cata Matthaeum: Beati mundo corde, quoniam ipsi Deum videbunt. Item 
in Psalmo XXIII: Quis ascendet in montem Domini, aut quis stabit in loco 
sancto ejus? Innocens manibus et mundo corde.



          CAP. LXXX. - NIHIL LICERE DIABOLO IN HOMINEM, NISI DEUS PERMISERIT.
In Evangelio cata Joannem dixit Jesus: Nullam
-----------------------------------------------------------
haberes potestatem adversus me, nisi data tibi esset desuper. Item 
in Basilion tertio: Et excitavit Dominus Satanan ipsi Salomoni. Item 
in Job prius Deus permisit, et tunc diabolo licuit. Et in Evangelio 
Dominus ante permisit, dicendo Judae: Quod facis fac celerius. Item 
apud Salomonem in Proverbiis: Cor regis in manu Dei.



          CAP. LXXXI. - MERCEDEM MERCENARIO CITO REDDENDAM.
In Levitico: Non dormiet merces mercenarii tui apud te usque in mane.



          CAP. LXXXII. - NON AUGURANDUM.

-----------------------------------------------------------
In Deuteronomio: Non ominemini, neque auguremini.



          CAP. LXXXIII. - CIRRUM IN CAPITE NON HABENDUM.


-----------------------------------------------------------

In Levitico: Non facietis cirrum ex coma capitis vestri.



          CAP. LXXXIV. - NON VELLENDUM.
Non corrumpetis effigiem barbae vestrae.



          CAP. LXXXV. - SURGENDUM CUM EPISCOPUS ET PRESBYTER VENIAT.
In Levitico: A facie senioris exsurges, et honorabis personam presbyteri.



          CAP. LXXXVI. - SCHISMA NON FACIENDUM, ETIAMSI IN UNA FIDE ET 
IN EADEM TRADITIONE PERMANEAT QUI RECEDIT.

-----------------------------------------------------------
In Ecclesiastico apud Salomonem: Scindens ligna periclitabitur 326 in eis, 
si exciderit ferrum. Item in Exodo: In domo una comedetur, non ejicietis 
de domo carnem foras. Item in Psalmo CXXXII: Ecce quam bonum et quam 
jucundum habitare fratres in unum! Item in Evangelio cata Matthaeum: 
Qui non est mecum, adversus me est, et qui mecum non colligit spargi. 
Item in Epistola Pauli ad Corinthios prima: Obsecro autem vos, fratres, 
per nomen Domini nostri Jesu Christi ut id ipsum dicatis omnes, et non 
sint in vobis schismata, sitis autem compositi in eodem sensu et in eadem 
sententia. Item in Psalmo LXVII: Deus, qui inhabitare facit unanimes 
in domo.



          CAP. LXXXVII. - FIDELES SIMPLICES CUM PRUDENTIA ESSE DEBERE.


-----------------------------------------------------------

In Evangelio cata Matthaeum: Estote prudentes sicut serpentes, et simplices 
sicut columbae. Et iterum: Vos estis sal terrae. Si autem sal infatuatum 
fuerit, in quo salietur? Ad nihil valet, nisi ut projiciatur foras et conculcetur 
ab hominibus.



          CAP. LXXXVIII. - FRATREM NON CIRCUMVENIENDUM.
In Epistola Pauli ad Thessalonicenses prima: Non
-----------------------------------------------------------
circumvenire in negotio fratrem suum, quia ultor est Deus de his omnibus.



          CAP. LXXXIX. - SUBITO VENIRE FINEM MUNDI.
Inquit Apostolus: Dies Domini, sicut fur in nocte, ita veniet. Cum dixerint 
pax et firmitas, tunc illis repentinus adveniet interitus. Item in 
Actibus Apostolorum: Nemo potest cognoscere tempus aut tempora quae Pater 
posuit in sua potestate.



          CAP. XC. - UXOREM A VIRO NON RECEDERE, AUT SI RECESSERIT, INNUPTAM 
MANERE.
In Epistola Pauli ad Corinthios prima: Iis autem quae nupserunt praecipio, 
non ego, sed Dominus, uxorema
-----------------------------------------------------------
a viro non separari, si autem recesserit, manere innuptam, aut reconciliari 
viro, et virum uxorem non dimittere.



          CAP. XCI. - TANTUM UNUMQUEMQUE TENTARI QUANTUM POTEST SUSTINERE.
In Epistola Pauli ad Corinthios prima: Tentatio vos non occupabit, nisi 
humana. Fidelis autem Deus, qui non patietur vos tentari super quod potestis, 
sed faciet cum tentatione etiam evadendi facultatem, ut possitis tolerare.



          CAP. XCII. - NON QUICQUID LICET ESSE FACIENDUM.
Paulus in Epistola ad Corinthios prima: Omnia licent, sed non omnia expediunt. 
Omnia licent, sed non omnia aedificant.



          CAP. XCIII. - PRAEDICTUM QUOD HAERESES FUTURAE ESSENT.


-----------------------------------------------------------

In Epistola Pauli ad Corinthios prima: Oportet et haereses esse, ut probati 
manifesti sint in vobis



          CAP. XCIV. - CUM TIMORE ET HONORE EUCHARISTIAM ACCIPIENDAM.
In Levitico: Anima autem quaecumque manducaverit ex carne sacrificii salutaris, 
quod est Domini, et immunditia ipsius super ipsum est, peribit anima illa 
de
-----------------------------------------------------------
populo suo. Item ad Corinthios prima: Quicumque ederit panem aut biberit 
calicem Domini indigne, reus erit corporis et sanguinis Domini.



          CAP. XCV. - BONIS CONVIVENDUM, MALOS AUTEM VITANDOS.
Apud Salomonem in Proverbiis: Ne adduxeris impium in habitaculum justorum. 
Item apud eumdem in Ecclesiastico: Viri justi sint tibi convivae. 
Et iterum: Amicus fidelis medicamentum vitae et immortalitatis. Item 
illic: Longe abesto ab homine potestatem habente occidendi, et non suspicaberis 
timorem. Item illic: Beatus qui invenit amicum verum, et qui enarrat 
justitiam auri audienti (Ibid. XXV,
-----------------------------------------------------------
12). Item illic: Sepi aures tuas spinis, et noli audire linguam nequam. 
Item in Psalmo XVII: Cum justo justificaberis, et cum viro innocente innocens 
eris, et cum perverso perversus eris.. Item in Epistola Pauli ad Corinthios 
prima: Corrumpunt ingenia bona confabulationes pessimae.



CAP. XCVI. - FACTIS, NON VERBIS, OPERANDUM.
Apud Salomonem in Ecclesiastico: Noli citatus esse in lingua tua, et inutilis 
et remissus in operibus tuis. Et Paulus ad Corinthios prima: Non in 
sermone est regnum Dei, sed in virtute. Item ad Romanos: Non auditores 
legis justi sunt apud Deum, sed factores legis justificabuntur
-----------------------------------------------------------
. Item in Evangelio cata Matthaeum: Qui fecerit et sic docuerit, maximus 
vocabitur in regno coelorum. Item illic: Omnis qui audit verba mea 
et facit ea, similabo eum viro sapienti qui aedificavit domum suam super 
petram. Descendit pluvia, venerunt flumina, flaverunt venti et impegerunt 
in domum illam, et non cecidit. Fundata enim fuit super petram. Et omnis 
qui audit verba mea, et non facit ea, similabo eum viro stulto qui aedificavit 
domum suam super arenam. Descendit pluvia, venerunt flumina, flaverunt 
venti et impegerunt in domum illam, et cecidit, et facta est ruina ejus 
magna.



          CAP. XCVII. - ET AD FIDEM ET AD CONSECUTIONEM PROPERANDUM.

-27)

-----------------------------------------------------------
Apud Salomonem in Ecclesiastico: Ne tardes converti ad Deum, et ne differas 
de die in diem. Subito enim venit ira illius.



          CAP. XCVIII. - CATECUMINUM PECCARE JAM NON DEBERE.


-----------------------------------------------------------

In Epistola Pauli ad Romanos: Faciamus mala dum veniunt bona, quorum condemnatio 
justa est.



          CAP. XCIX. - JUDICIUM SECUNDUM TEMPORA FUTURUM, VEL AEQUITATIS 
ANTE LEGEM, VEL LEGIS POST MOYSEN.
Paulus ad Romanos: Quotquot sine lege peccaverunt, sine lege peribunt; 
et quotquot in lege peccaverunt per legem et judicabuntur.



          CAP. C. GRATIAM DEI GRATUITAM ESSE DEBERE.
In Actibus Apostolorum: Pecunia tua tecum sit in
-----------------------------------------------------------
perditione, quia existimasti gratiam Dei per pecuniam possideri. Item 
in Evangelio: Gratis accepistis, gratis date. Item illic: Domum Patris 
mei domum fecistis negotiationis, et domum orationis vos fecistis speluncam 
latronumItem apud Esaiam: Qui sititis, vadite ad aquam; et quotquot 
non habetis pecuniam, euntes emite, et bibite sine pecunia. Item in 
Apocalypsi: Ego α et ω, initium et finis. Ego sitienti dabo de fonte aquae 
vitae gratis. Qui vicerit, possidebit ea et eorum haereditatem; et ero 
ejus Deus, et ille erit mihi filius.



          CAP. CI. - SPIRITUM SANCTUM IN IGNE FREQUENTER APPARUISSE.
In Exodo: Et mons Sina fumabat totus, quoniam
-----------------------------------------------------------
descenderat Deus in eum in igne. Item in Actibus Apostolorum: Et factus 
est subito de coelo sonus quasi ferretur flatus vehemens, et implevit totum 
illum locum in quo erant sedentes. Et visae sunt illis linguae divisae 
quasi ignis, qui et insedit in unumquemque illorum; et impleti sunt omnes 
Spiritu sancto. Item in sacrificiis quaecumque accepta habebat Deus, 
descendebat ignis de coelo qui sacrificata consumeret. In Exodo: In 
flamma ignis apparuit Angelus Domini de rubo.



          CAP. CII. - CORREPTIONEM BONOS QUOSQUE LIBENTER AUDIRE DEBERE.
Apud Salomonem in Proverbiis: Qui corripit impium,
-----------------------------------------------------------
odietur ab eo. Corripe sapientem, et diliget te.



          CAP. CIII. - A MULTILOQUENTIA TEMPERANDUM.


-----------------------------------------------------------

Apud Salomonem: Ex multiloquentia non effugies peccatum, parcens autem 
labiis sensatus eris.



          CAP. CIV. - NON MENTIENDUM.
Abominatio est Domino labia mendacia.



          CAP. CV. - FREQUENTER EMENDANDOS QUI DELINQUUNT IN DOMESTICO 
MINISTERIO.
In Salomone: Qui parcit baculo, odit filium. Et iterum: Ne destiteris 
parvulum emendando.



          CAP. CVI. - INJURIA ACCEPTA, PATIENTIAM TENENDAM, ET ULTIONEM 
DEO RELINQUENDAM.

-----------------------------------------------------------
328 Ne dixeris, Ulciscar me de inimico meo, sed sustine Dominum ut tibi 
auxilio sit. 
Item apud Sophoniam: Exspecta me, dicit Dominus, in die resurrectionis 
meae in testimonium, quoniam judicium meum ad congregationes gentium, ut 
excipiam reges et effundam super eos iram meam.



          CAP. CVII. - NON DETRAHENDUM.
Apud Salomonem in Proverbiis: Noli diligere detrahere, ne extollaris. 
Item in Psalmo XLIX: Sedens adversus fratrem tuum detrahebas, et adversus 
filium matris tuae ponebas scandalum. Item in Epistola Pauli ad Colossenses:
-----------------------------------------------------------
De nullo male loqui, nec litigiosos esse.



          CAP. CVIII. - NON ESSE PROXIMO INSIDIANDUM.
Apud Salomonem in Proverbiis: Qui fodit foveam proximo suo, ipse incidet 
in eam.



          CAP. CIX. - INFIRMOS VISITANDOS.
Apud Salomonem in Ecclesiastico: Ne pigriteris visitare infirmum. Ex his 
enim in dilectione firmaberis. Item in Evangelio: Infirmus fui, et 
visitastis me; in carcere fui, et venistis ad me.



          CAP. CX. - SUSURRONES MALEDICTOS ESSE.
In Ecclesiastico apud Salomonem: Susurro et bilinguis
-----------------------------------------------------------
maledictus. Multos enim turbabit pacem habentes.



          CAP. CXI. - SACRIFICIA MALORUM ACCEPTALIA NON ESSE.


-----------------------------------------------------------

Apud eumdem: Dona iniquorum non probat Altissimus.



          CAP. CXII. - GRAVIUS JUDICARI DE HIS QUI IN SAECULO PLUS HABUERUNT 
POTESTATIS.
Apud Salomonem: Judicium durissimum in his qui praesunt fiet. Exiguo enim 
conceditur misericordia, potentes autem potenter tormenta patientur. 
Item in Psalmo secundo: Et nunc, reges, intelligite, emendamini qui judicatis 
terram.



          CAP. CXIII. - VIDUAM ET PUPILLOS PROTEGI OPORTERE.
Apud Salomonem: Esto pupillis misericors ut pater, et pro viro matri illorum; 
et eris velut filius Altissimi,
-----------------------------------------------------------
si obedieris. Item in Exodo: Omnem viduam et orphanum non vexabitis. 
Si autem vexaveritis eos, et vociferantes exclamaverint ad me, exaudiam 
exclamationes eorum, et irascar animo in vobis, et perimam vos gladio; 
et erunt conjuges vestrae viduae, et filii vestri orphani. Item apud 
Esaiam: Judicate pupillo, et justificate viduam, et venite, disputemus, 
dicit Dominus. Item apud Job: Conservavi egenum de manu potentis, 
et pupillo cui non erat adjutor auxiliatus sum. Os viduae benedixit me. 
Item in Psalmo LXVII: Patris orphanorum et judicis viduarum.



          CAP. CXIV. - DUM IN CARNE EST QUIS, EXOMOLOGESIN FACERE DEBERE.

-----------------------------------------------------------
In Psalmo quinto: Apud inferos autem quis confitebitur tibi? Item 
in Psalmo XXIX: Numquid exomologesin faciet tibi pulvis? Item alibi 
exomologesin faciendam: Malo poenitentiam peccatoris quam mortem. 
Item apud Hieremiam: Haec dicit Dominus: Numquid qui cadit non surget, 
aut qui avertitur non convertetur?



          CAP. - CXV. ADULATIONEM PERNICIOSAM ESSE.
Apud Esaiam: Qui vos felices dicunt, in errorem vos mittunt, et semitas 
pedum vestrorum turbant.



          CAP. CXVI. - PLUS AB EO DILIGI DEUM, CUI IN BAPTISMO PLURA PECCATA 
DIMITTUNTUR.

-----------------------------------------------------------
In Evangelio cata Lucam: Cui plus dimittitur, plus
-----------------------------------------------------------
diligit; et cui minus dimittitur, modicum diligit.



          CAP. CXVII. - FORTEM CONGRESSIONEM ESSE ADVERSUS DIABOLUM, ET 
IDEO FORTITER NOS STARE DEBERE, UT POSSIMUS VINCERE.
In Epistola Pauli ad Ephesios: Non est nobis colluctatio adversus carnem 
et sanguinem, sed adversus potestates et principes hujus mundi et harum 
tenebrarum, adversus spiritalia nequitiae in coelestibus. Propter hoc induite 
arma Dei, ut possitis resistere in die nequissimo, ut, cum omnia perfeceritis, 
stetis accincti lumbos vestros in veritate Evangelii, induentes loricam 
justitiae, et calciati pedes in praeparatione Evangelii pacis, in omnibus 
assumentes scutum fidei, in quo
-----------------------------------------------------------
possitis omnia ignea jacula nequissimi extinguere, et galeam salutis assumere 
et gladium spiritus, qui est verbum Dei.



          CAP. CXVIII. - ITEM, DE ANTICHRISTO, QUOD IN HOMINEM VENIAT.
Apud Esaiam: Hic homo qui concitat terram, commovet reges, qui ponit orbem 
terrae totum desertum.



          CAP. CXIX. - GRAVE FUISSE JUGUM LEGIS, QUOD A NOBIS ABJECTUM 
EST, ET LEVE ESSE JUGUM DOMINI, QUOD A NOBIS SUSCEPTUM EST.


-17)

     696: (Isa. XIV, 16, 17)

-----------------------------------------------------------

In Psalmo secundo: Ad quid tumultuatae sunt gentes, et populi meditati 
sunt inania? Adstiterunt reges terrae, et principes congregati sunt in 
unum adversus Dominum et adversus Christum ejus. Dirumpamus vincula eorum, 
et projiciamus a nobis jugum eorum. Item in Evangelio cata Matthaeum: 
Venite ad me, omnes qui laboratis et onerati estis, et ego vos requiescere 
faciam. Tollite jugum meum super vos, et discite a me quia mitis sum et 
humilis corde, et invenietis requiem animabus vestris. Jugum enim meum 
bonum est, et onus meum leve est. Item in Actibus Apostolorum: Visum 
est
-----------------------------------------------------------
sancto Spiritui et nobis nullam vobis imponere sarcinam quam ista quae 
ex necessitate sunt, abstinere vos ab idololatriis et sanguinis effusione 
et fornicatione. Et quaecumque vobis fieri non vultis, aliis ne feceritis.



          CAP. CXX. - ORATIONIBUS INSISTENDUM.
In Epistola Pauli ad Colossenses: Instate orationi, vigilantes in ea. 
Item in Psalmo primo: Sed in lege Domini voluntas ejus, et in lege ejus 
meditabitur die ac nocte.

      

  
