######################################################################

 	


        SERMO PRIMUS. DE PERFECTO.


-----------------------------------------------------------


          1.
          Domini nostri JESU CHRISTI caeleste praeceptum
-----------------------------------------------------------
est sacratissimis euangelicis apicibus adnotatum: « Vendite omnia quae 
possidetis, et date elemosynam. » Praesens sermo caret amhagibus,
-----------------------------------------------------------
et nihil relinquit incertum aut obscuritate perplexum: ubi aperta ueritate 
di tractio possessionis indicitur, et pretii praerogatio non tacetur. « 
Vendite, inquit, omnia quae pos idetis, et date elemosynam. » Occupatos 
caelestibus officiis mundanae possessionis cura molestiaque non patitur 
inplicari; et Deo ipsa denotionis professione iam proximos, uel potius 
mentis sinceritate Christo coniunctos cura sollicitudineque saecularis 
possessionis absoluit; omnem operis tui cursum omnemque cogitationis tuae 
motum eripit mundo, quem deputare dignatus est caelo. Inde namque est et 
il ut quod aperte demandat: « Nolite cogitare, dicentes: Quid
-----------------------------------------------------------
edemus, aut quid uestiemur. » Ut 
ea quae demandauerat, remotis omnibus cogitationis angoribus, impleri facile 
potuissent: « Vendite, inquit, omnia quae possidetis, et date elemosynam. 
» Amputauit omnem callidae cupiditatis excusationem, qui nihil relinqui 
cogitare iubet in crastinum, qui praecepit praerogari omnem substantiae 
quantitatem.
        

          II.
          Sed praemissa repetamus disputatione conlustranda « Nolite, inquit, 
cogitare, dicentes: Quid edemus, aut quid nestiemur? Haec enim nationes 
quaerunt. Scit autem Pater vester caelestis, quia horum omnium indigetis. 
» Cogitatio diffidentiae
-----------------------------------------------------------
diuinae professionis in te perimit fidem: et dum metuis, ne quit desit 
in alterum diem, necesse est dubites de promissis; manus deinde retrahis 
ab operibus iustis: atque ita fit, ut infirma cogitatione detentus, a bono 
opere desistas, et desistens a bono oper, religionis ac diuinum nomen amittas, 
et ipsa inbecillita is tuae perfidia aethnicis incredulis conparatus, incredulitatis 
detestabile nomen, et stultitiae uocabulum gentilitatis incurras. Christianorum 
est enim spe fidissima futura cogitare, et gentilium desperata, perfidia 
praesentia quaerere, dicente Christo: « Nolite cogitare, dicentes: Quid 
edemus, aut quid uestiemur? Haec enim gentes quaerunt. » Et adiecit: « 
Scit autem Pater uester caelestis, quia horum omnium indigetis. »
-----------------------------------------------------------

        

          III.
          Condicionis nostrae necessitatis caelesti Patri notitiam latere 
non posse diuinus sermo commonuit, et eius prouidentia procurationeque 
nobis omnia adponi demandat; si nos iustitiae operibus inhaerentes, et 
regni caelestis inquisitione detentos
-----------------------------------------------------------
nulla aerumnarum praesentium sollicitudo conpungat , dicens: « Quaerite 
primum regnum Dei, et justitiam eius; et omnia adponentur uobis. » Deditos 
justitiae ac pietatis officiis, et caelestibus exercitationibus occupatos 
tutos facit de omnibus, et securos: ut non auoceris a notitia genitoris, 
non a cognitione unigeniti distraharis, nec a dono sancti Spiritus professioneque 
desistas; non aberres a meditatione praecepti, non ab spe promissi, non 
a fide crediti, non a dilectione proximi, on a perfectione mandati, de 
quo Moysesmonet, ut cordi nostro semper insidat, semper conspectui adsistat, 
meditatione membris omnibus uinculatum sensibus nostris semper inhaereat. 
De hoc Dauid: « Cantabiles mihi erunt semper iustificationes tuae Domine 
(Psal.
-----------------------------------------------------------
CXVIII, 54). » Et iterum: « In lege Domini fuit uoluntas eius, et in lege 
eius meditabitur die ac nocte. » Et alibi scribtum est: « Non recedat 
liber legis hujus de manu tua; et meditaberis in eo die ac nocte. » 
Similiter-Apostolus hortatur et
-----------------------------------------------------------
monet, ad Timotheum scribens: « Haec meditare, in his esto: ut profectus 
tuus adpareat omnibus. »
        

          IV.
          Voluntas religiosi hominis caelestibus legibus detenta, et diuinae 
iustificationis meditationibus diebus ac noctibus occupata non habet uacuum 
tempus, quo saeculum cogitet, quo possessionem curet, exornet urbana praedia, 
rusticationis disciplinam excolat, redditus supputet, inpensa discutiat. 
Si enim istut arripuerit, illut deserit, secundum quod Dominicus sermo 
promisit: « Nemo ponens manum in aratrum (hoc est caelesti operationi, 
et Dominicae crucis signo ) retro respiciens, aptus est in regno Dei (Lucae 
IX, 62). » Non enim potest utrumque peragere quod sibi inimicum est ratione, 
ueritate diuersum, et
-----------------------------------------------------------
aemulum uoluntate. Hoc enim saeculum cogitat, illut caelum exoptat; hoc 
rationibus mundanis insistit, illut diuinis orationibus, et meditationibus 
uacat. Denique ut dicta rebus adprobem, et sermonis mei adsertionem operibus 
firmem, utar exemplo. Si tibi gestanti diuinum librum in manibus, et oculis 
apices carpenti pari ac legenti, diuinaque praecepta sensibus conmendanti 
rationum libri, uel conparatae possessionis tabulae forte tradantur, necesse 
est, ut abicias librum diuinae legis, quem gestabas in manibus,
-----------------------------------------------------------
ut rationum saecularium scribta accipias perlegenda; atque ita fit, ut 
diuinis libris mundanas praeferens rationes, praecepti contemptor existas, 
quo crebris admonitionibus intimatur, ne liber manibus desit, ne corde 
eius meditatio conquiescat. Et ideo Dominus in Euangelio perfectis, et 
consummatis uolens esse consultum, omnia quae possiderent uendi censuit, 
et inpendi: nulla ut ratione ab eius possint dilectu diuelli, uel meditatione 
auocari. Inde est quod necessitatem ipsam mortalium, id est uestitum, uictum 
et potum cogitari prohibuit: et a se omnia perficientibus promisit adponi; 
ut nulla necessitate, sicuti saepe iam dictum est, a conmercia diuini operis 
retarderis; nulla ut te anni sterilitas turbet; nulla frugum inopia ariditasque 
camporum,
-----------------------------------------------------------
nec olearum uinearumque fallentes fructus excrucient; non pecorum morientium 
damna concutiant.
        

          V.
          Maneat libera inconcussaque deuotio, ut Dei sui et Domini Christi 
dilectione possessa hymnis resonet, orationibus uacet, ieiuniis ac uigiliis 
insistat, et in propheticum illut canticum congrue et conpetenter abrumpat: 
« Ficus non afferet fructus, non erunt nascentia in uineis. Mentietur opus 
oliuae: campi non praestabunt escam. Deficient a pabula oues: et non erunt 
in praesepibus boues. Ego autem
-----------------------------------------------------------
in Domino exultabo, et gaudebo in Deo salutari meo. » Gaudet semper 
et laetatur in Domino, qui mundanae possessionis oneribus abiectis, uel 
potius in fratrum inopia praerogatis, nec inminentibus, nec praesentibus 
plagis praestringitur. Non eum exactio tributaria necessitatis inpulsat, 
non possessionis arua squalentia non arbusta cultorum desertione deformia: 
non eum sollicitat sacua grandinis caedes, non ubertas imbrium longa serenitate 
suspensa, non tempestatum uastitas crebra: non ruina tectorum, non condicio 
lanquentium ac morientium proximorum sollicitudo discruciat, non seruorum 
fuga, non furtum.
        

          VI.
          In tuto sunt, omnia quae ad caelum translata sunt; nulla calumnia 
inquietantur, nulla lite pulsantur,
-----------------------------------------------------------
nullo detrimento saeculari depereunt, quae caelo praemissa sunt, quae Deo 
custode seruantur, dicente Domino IESU CHRISTO: « Nolite uobis condere 
thesauros in terra, ubi tinea et aerugo exterminat; et ubi
-----------------------------------------------------------
fures effodiunt, et furantur. Thesaurizate tutem uobis in caelo, ubi neque 
tinea, neque aerugo exterminat: et ubi fures non effodiunt et furantur. 
Ubi enim fuerit thesaurus tuus, ibi erit et cor tuum. » Huius praecepti 
exemplo apostolus Paulus Timotheum beatissimum monet, locupletibus huius 
saeculi praecipiendum: ut non extollantur pompa mundana, sed christianae 
humilitatis celsitudine potiantur: neque saecularium dinitiarum spe caduca 
fallantur, sed diuinarum promissionum perpetuitatibus inuitentur. « Diuitibus, 
inquit, huius saeculi praecipe non superbe sapere, neque sperate in incerto 
diuitiarum suarum, sed in Deo uiuo, qui praestat nobis omnia abundare ad 
fruendum, benefaciant, diuites sint in operibus bonis, facile tribuant,
-----------------------------------------------------------
communicent, thesaurizent sibi fundamentum bonum in futurum, ut adprehendant 
ueram uitam. »
        
      


        SERMO II. Adversus eos, qui dicunt possessionem non distrahendam, 
sed fructibus misericordiam faciendam.


-19)

-----------------------------------------------------------


          I.
          Iesu Christi salu tare praeceptum est: « Vendite omnia quae possidetis, 
et date elemosynam. » Dominici ma gistri fides in promptu est, quae 
non solum distrahi iussit; uerum etiam, quid de distracto fieret, demandauit. 
Sed hanc fidem praui doctores friuolis ac futilibus uerbis infuscant; quos 
apostolus Paulus iam non carnis, sed quod prius est, diuinis sermonibus 
adulteros praedamnauit, dicendo: « Adulterantes uerbum Dei. » Et iterum: 
« Nescitis quia qui templum Dei conrumpit, disperdet illum Deus?. »
-----------------------------------------------------------
Et illut quod in euangelio Christus Pharisaeos increpans memorauit, dicens: 
« Reiecitis mandata Dei, ut traditiones uestras statuatis. »
        

          II.
          Non est, inquiunt, distrahenda, sed retinenda possessio; et de 
eius reditibus misericordiae opera celebranda. Quid sub uestitu operis 
misericordiae
-----------------------------------------------------------
ardorem cupiditatemque habendae retinendaeque possessionis obtegis? Quid 
inpietatis tuae flagitium sub uelamine pietatis obumbras? Quid Dominicum 
praeceptum, et ipsa sua puritate praeclarum, credentibus subtili eripis 
persuasione? Quid ficto simulatoque conloquio religiosis denegas caeleste 
mandatum? Quid Dei seruulis serpentino consilio paradisum intercludis, 
qui non introiens ipse, uerum etiam introire cupientibus regnorum caelestium 
claues abscondis? Non es sapientior Christo nec maior, qui fieri iussit; 
non melior Paulo apostolo, qui perfecit. Qui mox inluminatus est gratia, 
non adquieuit carni et sanguini in passionibus trepidis; non Hierosolymam 
conscendit, ut a praecedentibus Apostolis consilium sortiretur, quem de 
omnibus fidei
-----------------------------------------------------------
praeconiis instructum fecerat diuinum et caeleste conloquium; non Ciliciam 
petit propriam ciuitatem, hereditatem accipere paternam, quam pro Christo 
pauperibus deseruerat; qui nec nobilitatem ipsam romani generis, de quo 
originem sanguinis duxerat, defensauit, quam passione Dominica
-----------------------------------------------------------
nouerat deturpatam: sed per Arabiae regionem, ut nomen illut uenerabile, 
quod fuerat persecutus iniuria, quod eloquentia oppugnauerat et Pharisaeorum 
inuidia, salutare esse ac diuinum fido praeconio mortalibus cunctis inferret. 
Quis igitur Paulo triumphis multiplicibus praedito similis adprobatur in 
gestis; qui se omnibus exterit saeculi uinclis et pompis, et rite Dei famulus 
nuncupabitur; qui obtrectantibus inuidis perseueranter insistit Domini 
Christi praeceptis implendis, qui dixit: « Vendite omnia quae possidetis, 
et date elemosynam. »
        

          III.
          In praecepto indicta d stractio est, et de distracto dispensatio 
exacta est. Deuotis purificatio
-----------------------------------------------------------
mentis promittitur, sordium mundatis caeleste regnum est praeparatum. Rogo, 
quid quaeris amplius, aut quid relictum est, nisi, non facientibus famulis 
quod praecipitur, ut Deus faciat quod minatur? Qui et dixit: « Si in iniusto 
mammona fideles non fuistis, quod est uerum, quis dabit uobis? Et si in 
alieno fideles non fuistis, quod est uestrum, quis credet uobis? Et 
abibunt isti in
-----------------------------------------------------------
ambustionem aeternam; justi autem in ultam aeternam. »
        
      


        SERMO III. DE CARITATE. Ex lectione S. Pauli apostoli contra malos, 
qui bonis invident.

          I.
          Peractis perfectionis inspectisque muneribus, ad potiora eminentioraque 
Apostoli praeconia, sicut promisimus, procedamus; qui nec mysteri notitiam, 
nec eloquentiae celsitudinem, nec misericordiae largam pietatem, nec fidei 
sublime meritum, nec martyrii fortem intrepidamque constantiam prodesse 
posse memorauit; si caritas fraterna eademque sincera defuerit. Quid enim 
prodest sumptu nutrias, quem perimas ferro? aut quid
-----------------------------------------------------------
iubat eum quibuscumque foueas alimentis, quem latronis odio prosequaris? 
Caret omnibus pietatis officiis, qui odiorum flammis accensus, persequitur 
in fratrem gratiam, uel diuina ope conlatam, uel laboribus ieiuniorum, 
uel adsiduitate orationum, uel uigiliarum instantia omnibusque uirtutum 
generibus conquisitam. Caritas enim sine misericordia imperfecta est: quia 
misericordia caritatis corporis
-----------------------------------------------------------
membrum est; contra misericordia sine caritate nihil est: quia emoritur 
omne membrum, quod ex solido corpore uel diuulsum fuerit uel abscissum. 
Est enim caritas apex quidam membrorum omnium retinens arcem, cui adcorporata 
connexaque perdurant officia cuncta uirtutum; sine qua omnium bonorum merces 
aut languescit, aut deperit, dicente Apostolo: « Si linguis hominum loquar 
et Angelorum, caritatem autem non habeam, unum sum uelut aeramentum, aut 
cymbalum tinniens. Et si habeam prophetiam, et nouerim mysteria omnia, 
et omnem scientiam: et si habeam omnem fidem, ita ut montes transferam, 
caritatem autem non habeam, nihil sum. Et si donauero omnes facultates 
meas, et distribuero omnia mea pauperibus, et si
-----------------------------------------------------------
tradidero corpus meum urendum, ita ut glorier, caritatem autem non habeam, 
nihil mihi prodest. »
        

          II.
          Caritas omnium bonorum mater est, misericordiae principium, origo 
pietatis, fons benignitatis,
-3)

-----------------------------------------------------------
caput iustitiae, legis adimpletio, perfectio praeceptorum. Sine hac una 
omnia aut debilitata conruunt, aut regno carent. Nam et propheticum sentire 
nihil est; et leue nosse mysteria; paruum est fugare daemones; omniaque 
uirtutum genera consummare, si caritas desit, inane est. Unde Dominus Christus 
sic ait: « Multi mihi dicunt in illa die: Domine, Domine, nonne in tuo 
nomine prophetanimus, et in nomine tuo daemonia exclusimus, et in nomine 
tuo uirtutes magnas fecimus? Tunc dicam illis; Discedite a me, non uos 
noui, qui operamini iniquitatem. » Iniquitatis opera est, hominem homini 
uelle praeferri, fratrem inuidere fratri, alterum alteri non id uelle quod 
sibi: et cum sit nobis una condicio naturalis, condicionem
-----------------------------------------------------------
condicioni uelle praeponi.
        

          III.
          Cum auctor nostrae salutis, naturae propria, diuinitatis conscius, 
mortalibus se cunctis mortalem exhibuit, et hominibus omnibus hominem praebuit, 
et quod maius est, condicionem condicioni
-----------------------------------------------------------
subiecit, sui corporis formam in forma nostri corporis coaptauit; ut hoc 
sacramento celsitudinem humilitati, et humilitatem celsitudini coaequaret; 
et ut in hoc consummaret patriam uoluntatem, qui dixit: « Non descendi 
de caelo, ut faciam uoluntatem meam; sed uoluntatem ejus, qui me misit. 
» Et iterum: « Filius hominis, inquit non uenit ministrari, sed ministrare. 
» Et facile qui maiestatis celsitudine sequestrata formam servitutis accepit, 
dicente Apostolo: « Qui cum in forma Dei esset non rapinam arbitratus est 
esse se aequalem Deo, sed semetipsum exinaniuit formam serui accipiens. 
» Et illut: « Non omnis qui mihi dicit: Domine, Domine, intrabit in regnum 
caelorum, sed qui facit voluntatem
-----------------------------------------------------------
Patris mei, qui in caelis est. »
        

          IV.
          Sed non prius uoluntatem Patris facere possumus,
-----------------------------------------------------------
nisi quae sit ipsa uoluntas, ante noscamus. Voluntas ergo Dei est, auctore 
apostolo Paulo « Sanctificatio nostra; » quos ab omni facie contagionis 
antiquae per regenerationem salutaris lauacri hac nostra professione purgauit, 
qua in carnis infirmitate uenisse credimus Deum, qua natum ex uirgine confitemur, 
qua non negamus condicioni fuisse subiectum, qua Christum crucifixum extollimus, 
praedicamus sepultum, et Dei gloria suscitatum. Unde cum tantum nobis sola 
ex professione eius sanctificationis uideamus esse conlatum; ex hoc intellegere 
possumus, quantum ex eius imitatione uoluntatisque peractae uel cognitae 
conferri poterit praemiorum: de qua nos sic docet Apostolus: « ut sciatis 
quae est uoluntas Dei, quod bonum, et quod
-----------------------------------------------------------
placitum, et perfectum. » Voluntas Dei est dilectio proximi frater, 
ut congandeas fratri,
-----------------------------------------------------------
ut non inuideas meliori, inferiorem ut praeferas tibi, ut non admittas 
offensam, ut remittas admissam, ut honorificentia praecedas honorantes, 
ut dilectu anteuenias diligentes, ut pro inimicis ores, ut cibes aduersarios, 
ut non oderis persequentes. Sic et omnis uirtus decus efficitur, ornamentum, 
fides, perfectio, misericordia, martyrium, flammis corpus exustum; sic 
filii Dei efficimur, cum Patri caelesti operibus similamus; sic Christo 
hereditario iure coniungimur, cum bonis, ac malis bona largimur, cum aut 
obliuiscimur iniuriae aut corde dimittimus retentatam, cum eminentiore 
dilectu pro amicis non solum nostra, sed et nosmetipsos inpendimus; sic 
sancto Spiritu abundabimus, cuius et sumus,
-----------------------------------------------------------
si omni mansuetudine, quae benignitatis sunt, impleamus.
        

          V.
          Inde Dominus Christus Apostolos ad ultionem inhospitum Samaritanorum 
properantes monuit,
-----------------------------------------------------------
dicens: « Nescitis cuius spiritus estis?» utique mansuetudinis: qui 
ab omnibus commotionibus alienus sit, qui nulla concutiatur iniuria. qui 
ab omnibus perturbationibus uacet, qui tranquillitate subnixus, mitis, 
benignus, lenis, et blandus est; quem tertio uidit Helias , dicente Scribtura: 
« Exies crastina die, et stabis ante conspectum Domini: et ecce Dominus 
transiet, et ecce spiritus magnus, potens, comminuens montes, et conterens 
petras in conspectu Domini: et non in eo spiritu Dominus, et post spiritum 
ter emotus: et non in terremotu Dominus, et post terremotum ignis: et non 
in igne Dominus, et post ignem nox aurae tenuis: et in eo Dominus. 
» Sed hoc quod per sacramentum Helias nidere
-----------------------------------------------------------
meruit, aperte propheta Eseias Domino reuelante cognouit. « Super quem, 
inquit, requiescam, nisi super humilem, et mansuetum, et trementem uerba 
mea?» Sic et Samuhel ille, ille
-----------------------------------------------------------
Samuhel sacerdos inlustris, praeclarissimos fratres specie consimiles, 
pares proceritate, uirtute non inpares Domini praecepto reprobat et depellit, 
et Dauid eorum fratrem humilitate subiectum, mansuetudine infirmum, et 
tranquillitatis spiritu leniorem Domini praecepto unxit in regem; unde 
ipse praecatus ait: « Memento, Domine Dauid, totius lenitatis eius. 
» Haec electio Dei mansit semper et manet, ut superbos obpugnet et deprimat, 
et humiles foueat et extollat. Exaltatio haec sine humiliatione non potest 
esse, nec electio sine reprobatione, nec vocatio sine discretione. Et ideo 
cum infirma et despecta et ultima diliguntur, quae summa et magna sunt 
reprobantur; Deo enim magna infirma, et infirma sunt magna. Docuit hoc 
apostolus
-----------------------------------------------------------
Paulus, qui uocationem credentium demonstrauit ex hac electione descendere. 
« Videte, ait, uocationem uestram, fratres; quia non multi sapientes secundum 
carnem, non multi fortes, non multi nobiles: sed quae stulta sunt mundi 
elegit Deus, ut confundat sapientes; et infirma mundi elegit Deus. ut confundat 
fortia; et ignobilia huius mundi et contemptibilia elegit Deus, quae non 
sunt (utique contemptibilia), ut ea quae sunt (contemptibilia scilicet) 
destrueret: Ut non glorietur omnis caro in conspectu eius. »
-29)

-----------------------------------------------------------

        

          VI.
          Itaque glorientur in mundo qui gloriantur in carne, glorientur 
in carne qui gloriantur in homine, qui extolluntur honoribus mundi, qui 
diuitiis inflantur, qui nobilitate superbiunt. « Nobis autem absit gloriari, 
nisi in cruce Domini nostri Iesu Christi: per quem ipsi crucifixi sumus 
mundo, et mundus crucifixus est nobis; » cuius pompas et noluntates 
iam tunc nos amisimus et abiecimus, cum meliore concursu ad caelum transitum 
fecimus; sicut lobannis admonitio caelestis uitae magistra formam uiuendi 
imaginemque nobis expressit: « Nolite diligere mundum, neque ea quae in 
mundo sunt Si quis dilexerit mundum, non est caritas Patris in illo: quia 
omne quod in mundo est, concupiscentia carnis est, et concupiscentia oculorum, 
et ambitio
-----------------------------------------------------------
saeculi: quae non est a Patre, sed ex concupiscentia saeculi. »
        

          VII.
          Qui mundum odit, odia mundi non pertimescit: ipse enim suo odio 
mundum ad sui odium prouocauit; et ideo fas non est odia eius uel pertimescere 
uel horrere, si tibi nitatur adpendere quae te sibi probauerit praerogasse 
. Itaque istut odium saeculare, cuius obtrectationibus laceramur, cuius 
blasphemiis deridemur, non est nouum neque repentinum; quod iam pridem 
Domino Christo, et apostolis ejus non ignoramus inlatum, dicente Euangelista:
-----------------------------------------------------------
« Si patrem familias Belzeebu uocauerunt, quanto magis domesticos ejus? 
» Et « Si mundus uos odit, scitote quoniam me prius odio habuit. » 
Sic et Apostolus ait: « Spectaculum facti sumus huic mundo, et angelis, 
et hominibus; » idest gentibus, et fratribus fictis, qui sub nomine 
religionis trasfigurant se in angelos lucis. Denique aperte hoc supra infraque 
conplexus est. « Jam, inquit, saturati estis, diuite facti estis: sine 
nobis regnatis: et utinam regnetis, ut et nos uobiscum conregnemus. 
» Et infra: « Nos stulti propter Christum, uos autem prudentes in Christo: 
nos infirmi, uos autem fortes. Usque in hanc horam et esurimus, et nudi 
sumus, et culafizamur, et instabiles sumus (idest non resistimus,
-----------------------------------------------------------
uel non defendimus), et laboramus operantes manibus nostris: maledicimur, 
et benedicimus: persecutionem
-----------------------------------------------------------
patimur, et sustinemus: blasphemati depraecamur: tamquam purgamenta huius 
mundi facti sumus, omnium perispsema. » Haec apostolica doctrina est, 
hoc Dei et Christi mysterium, haec conuersatio caelestis, haec professio 
spiritalis; hoc mundus non recipit; hoc ypocrisis respuit, dicente Apostolo: 
« Animalis homo non percipit, quae sunt Spiritus Dei: stultitia enim est 
illi. »
        

          VIII.
          Fructus autem sunt Spiritus, quos Apostolus enumerat, dicens: 
« Caritas, gaudium, pax, patientia, bonitas, mansuetudo, fides, lenitas, 
continentia, castitas. » Et illud de quo litteris suis Ephesiorum Ecclesiam 
idem Apostolus monuit: « Nolite contristare Spiritum sanctum Dei, in quo 
signati
-----------------------------------------------------------
estis in die redemptionis. » Contristatur autem Spiritus a contrariis 
desideriis, idest ab
-----------------------------------------------------------
operibus carnis, quae inter cetera latentia haec sunt: « Inimicitiae, contentiones, 
aemulationes, indignationes, prouocationes, irae, rixae, dissenciones, 
sectae, inuidiae, ebrietates, comisationes (idest comestores). » His 
enim operibus contristatur Spiritus, offenditur; deserit et abscedit Solomone 
dicente: « Sanctus enim Spiritus disciplinae effugiet fictum. »
        

          IX.
          « Nolite, inquit apostolus Paulus, contristare Spiritum sanctum 
Dei, in quo signati estis in die redemptionis. » Dies redemptionis 
est, in quo salutaris indulgentiae dono redempti, a mortis sententia liberamur; 
in quo ueterem hominem cum actibus eius exponimus, et induimus nouum, qui 
secundum Deum creatus est in operibus bonis. Eo
-----------------------------------------------------------
enim die et sancto Spiritui consignamur, cum sacramentis
-----------------------------------------------------------
omnibus consummamur, dicente Euangelista: « Et baptizato Iesu confestim 
ascendit de aqua: et ecce aperti sunt caeli, et uidit Spiritum Dei descendentem 
de caelo sicut columbam, uenientem in ipsum. » Columba innocentia simplex 
uel simplicitate innocens, non clamore uiolenta, non furoresaeua, non moribus 
iracunda, non amaritudine fellis infesta: et ideo eodem Spiritu, qui in 
modum eius descendit, accepto subiunxit Apostolus, ut diceret, « Omnis, 
inquit, amaritudo, et ira, et indignatio, et clamor, et blasphemia auferantur 
a uobis. Amaritudo est inimicitias concipere, ructari odia, enomere 
nenena, obtrectare proximis, disseminare laetalia, sicut in Deutheronomio 
scribtum est: » Inimici nostri insensati. De uinea Sodomorum
-----------------------------------------------------------
uitis eorum, et palmites eorum de Gomorra: una
-----------------------------------------------------------
eorum una fellis, et botrus amaritudinis ipsorum. Ira drachonum uinum eorum, 
et furor aspidum insanabilis.. Et David: « Sepulchrum patens est guttur 
eorum, linguis suis dolose agebant, quorum os maledictione et amaritudine 
plenum est. Ira inquit, ira est innidere meliori, felici detrahere, 
gemere profectibus proximi; unde Propheta sic dicit: Peccator uidebit, 
et irascetur, dentibus suis frendet, et tabescet. Indignatio, inquit, 
indignatio est indigne ferre inferiorem superiori dono gratiae coaequari, 
aut gradu charismatis anteferri; cum Apostolus Galatis dicat: Non est seruus 
neque liber: non inest masculus, neque femina; sed omnes uos unum estis 
in Christo lesu.
-----------------------------------------------------------

        

          X.
          Docet beatissimus Paulus in omnibus ferme epistulis suis, ex 
omni natione, dignitate, nobilitate, aetate, uel sexu conuocatos ad fidem 
unum effectus in Christo; cuius passionis sacramento dehonestatus est mundi 
principatus, deturpata nobilitas, celsitudo deiecta, exaltata humilitas, 
eleuata depraessa, purificata sordida, iacentia erecta, et uiuificata
-----------------------------------------------------------
sunt mortua. Sic apud Eseiamuallium fossa replentur, montium ardua 
humiliantur; sic praua diriguntur, et aspera deplanantur: sic collium omnium 
prona in aequalitate librata in planitie sunt deducta camporum; sic caedri 
Libani tenuati sunt, uirgulta uitulaminum roborata pinguescunt; sic leonum 
faeritas mansuefacta boni coniungitur, et carnium pinguitudine fastidita 
cum boue paleis uescitur: sic lupus rabie deposita cum agnis camporum prata 
depascitur: sic ursus cum uitulo, et haedus cum pardo concordat: sic 
infantes cavernis aspidum manus ingerunt, nec nocent: sic humani generis 
uarietas quia de boue ad Deum non pertinet) in unum redigetur: sic diuers 
tas natalium unitate concordat: sic
-----------------------------------------------------------
conditiones aemulae pares efficiuntur; dum moriuntur per baptismum natalibus 
mundi, et nobilitati per gratiam caelo nascuntur, dicente Eseia propheta: 
« Ecce nunc dominator Dominus Sabaoth conturbabit gloriosos cum uirtute, 
et qui superbi sunt contumelia conterentur, et humiliahuntur, et cadent 
excelsi gladio. Libanus uero cum altis cadet (Ibid. X, 33,
-----------------------------------------------------------
34), » Frequenter Libanum montem et caedrorum eius cacumina regno mundano 
conparat eiusque principibus sermo diuinus; quod regnum eiusque ministros 
Dominus Christus sua passione deiecit et pressit. Et ne nos tractorum diuersitas 
perturbaret, ipsius Domini Christi personam, qui haec omnia esset consummaturus, 
designans idem propheta subiunxit, ut diceret: « Exiet uirga de radice 
Iesse, et flos de radice eius ascendet. » Radix utique Dauid significauit 
personam, ex cuius semine Christus est natus in carne, qui ex patris sui 
Iesse lumbis erumpens usque ad florem Dominicae natiuitatis carnalis porrexit 
originem. Denique sic adiecit, ut diceret: « Requiescet in eo Spiritus 
Dei, spiritus sapientiae et intellectus, spiritus consilii et uirtutis,
-----------------------------------------------------------
spiritus cognitionis et pietatis, replebit eum spiritus sancti timoris 
Dei. » Et ut apertius Christum intellegi oportere monstraret, prosequitur, 
dicens: « Non secundum gloriam iudicabit, neque secundum eloquentiam redarguet; 
sed iudicabit humili
-----------------------------------------------------------
iudicio, et redarguet gloriosos terrae, et percutiet terram uerbo oris 
sui, et spiritu per labia interficiet inpium; » eo scilicet uerbo, 
et labiorum adspiratione, qua dixit: « Principatus huius mundi (id est 
dominatus) mittetur foris. De quo iterum: Venit principatus mundi, 
et non inueniet in me nihil. » Et ut sacramentum crucis ostenderet, 
adiecit, dicens: « Et erit iustitia praecinctus lumbos, et ueritate inuolatus 
( sic ) latera. » « Tunc, ait, (id est ex eo tempore) pascet lupus 
cum agno, et pardus requiescet cum aedo, et uitulus, et taurus, et leo 
simul pascentur; et puer paruulus ducet eos (hoc est sacerdos, uel aetatis 
paruitate innocus, uel innocentiae puritate subnixus gubernabit eos). Et 
bos,
-----------------------------------------------------------
et ursus simul pascentur (et natio eorum una erit), et leo, et bos manducabunt 
paleas (id est aridas escas). » Ac ne mea interpretatio praesumpta 
uel temeraria a sollicitis auditoribus iudicetur, apostoli Pauli disputationem 
meis
-----------------------------------------------------------
interpretationibus interseram, dicentis: « Expoliate nos ueterem hominem 
cum actibus eius, et induite nouum qui renouatur in agnitione Dei secundum 
imaginem eius, qui creauit eum. Ubi non est masculus et femina, Graecus 
et Iudaeus, circumcisio et praeputium, barbarus et Scyta, seruus et liber: 
sed omnia et in omnibus Christus. » Veteris actibus spoliatos conuersatione 
noui hominis, qui Christus est, uestit; nec passus est relinquere exutos, 
sed tegmine honestae conuersationis, et bonorum operae claritate contexit. 
« Induite nos, inquit, sicut electi Dei et sancti uiscera misericordiae, 
benignitatem, humilitatem, patientiam, modestiam, sufferentes inuicem, 
et donantes uobismetipsis, si quis aduersum aliquem habet
-----------------------------------------------------------
querellam, sicut et Dominus donauit uobis, ita et uos facite. »
        

          XI.
          Deo donante remissa sunt nobis omnia; permanebimus indemnes si 
et nos fratrum remittamus
-----------------------------------------------------------
offensa: si caritatis uinculis inseparabili nexu iungamur: si pacis 
munere alterno amore laetemur: si diuinis nos aedificemus eloquiis: si 
psalmis ad caelestia prouocemus: si ad superna canticis inuitemus: si omnia 
quae facimus opere, quae sermone loquimur, quae cogitatione complectimur, 
in Dei timore perficimus; gratias referentes Patri per Filium, laudantes 
Deum in Christo, et Christum praeferentes in Deo, ut caelestes caelestibus 
conparati, spiritales spiritalibus similemus. Quod opus aliut nullum est, 
nisi Dei gloriam diuina uoce conlaudent, dicente Iohanne: « Vidi et audiui 
nocem multorum in circuitu throni, et animalium, et seniorum: et erat numerus 
decies centena millium, dicentes uoce magna: Dignus est Agnus,
-----------------------------------------------------------
qui occisus est, accipere potestatem, et uirtutem, et diuitias, et patientiam, 
et honorem, et fortitudinem, et gloriam, et benedictionem. Et omnem creaturam, 
quae est in caelo, et super terram, et mare, et quae
-----------------------------------------------------------
in eis sunt omnia. » Et iterum monet: « Angeli stabant circa thronum, 
et seniores, et quatuor animalia: et prociderunt ante thronum in faciem 
suam, et adorauerunt Deum, dicentes: Benedictio,
-13)

-----------------------------------------------------------
et gloria, et sapientia, et gratiarum actio, et honor, et potestas, et 
uirtus Deo nostro in saecula saeculorum. Amen. »
          EXPLICIT SERMO SANCTI AMBROSI.

      

  
