MACER FLORIDUS
DE VIRIBUS HERBARUM.


1 Herbarum quasdam dicturus carmine vires
Herbarum matrem, dedit Artemisia nomen
Cui graecus sermo, iustum puto ponere primo.
Huius opem fertur prior invenisse Diana,

5 Artemis graece quae dicitur, indeque nomen
Herba tenet, quia sic inventrix dicitur eius.
Praecipue morbis muliebribus ista medetur:
Menstrua deducit eius decoctio sumpta,
Hocque facit, matrix si saepe fovetur eadem,

10 Vel si cruda mero sociata terendo bibatur,
Aut si trita virens super alvum nocte ligetur;
Pellit abortivum potu vel subdita tantum,
Duritias solvit stericas pellitque tumores.
Urinam potata ciet, lapidesque repellit,

15 Ictericosque iuvat cum vino saepius hausta.
Hanc adipi iunctam strumis apponere laudat
Plinius atque iubet cum vino sumere tritam.
Haec, opium nimium si quemquam laeserit haustum,
Subvenit eximie, si vino iuncta bibatur.



20 Affirmant quidam, quisquis gustaverit illam,
Quod nullo valeat nocuo medicamine laedi,

Et quod eum morsu non appetat ulla ferarum.
Radix illius collo suspensa rubetis
Dicitur et cunctis nocuis obsistere ranis;

25 Succus ad hoc eius cum vino proderit haustus.
Si musto contrita recens servabitur herba,
Vinum praedictis reddit medicabile morbis,

Et sapor est et odor vino gratissimus illi,
Confortat stomachum, sanat praecordia sumptum,
30 Et multis aliis affirmant utile causis.


II. ABROTANUM.


Tertius Abrotano legitur gradus esse caloris,
Et desiccandi semen ferventius herba est,
Unde iuvat nervos et causas pectoris omnes,
Illius elixi si sit decoctio sumpta.

35 Sic quoque dysnoicis prodest tussimque repellit
Et prodest lumbis, sic vulvarumque querelis.
Omnibus his crudum cum vino proderit haustum,
Urinam purgat sic et praecordia mundat,

Sic curat sciasim, sic sumptum menstrua purgat,

40 Serpentes nidore fugat, bibitumque venena
Illorum extinguit, sedat quoque frigora febris
Antea quam veniant si mixto sumitur amne,



Aut oleo quo decoquitur si membra perungas.
Lumbricos ventris hanc saepe bibendo necabis.
45 Huic panis micas et mala cidonia iungens
Insimul amne coquas, oculorum cocta dolori
Apponas vel fervori, curabit utrumque.
Stirpes infixas et spinas abstrahet ipsum
Appositum per se vel adeps si iungitur illi.
50 Haec etiam venerem pulvino subdita tantum
Incitat, et veneri nocuis potata resistit.


IIl. ABSINTHIUM.


In primo calor esse gradu, vis sicca secundo
Dicitur Absinthii; stomachum corroborat herba
Illius quocuuque modo quis sumpserit illam,
Sed melius pluviae si sit decocta liquore,
Et sic sub divo prius infrigidata bibatur.
Sic poterit variis eius succurrere morbis,
Hocque modo pellit lumbricos, mollit et alvum,
Eius et immodicum sedat sic sumpta dolorem,
60 Urinam potu producit, menstrua solvit.
Illi si nardum, quam profert Gallia, iungas
Et coniuncta teras et mulsa trita resolvas,
Praecipue tali purgabis menstrua potu,
Hoc quoque praestabunt cum lana subdita molli.
65 Si siler et nardus et acetum iungitur illi



Noxia deterges potu fastidia tali.
Gramina si rutae iungas huic salque piperque
Cumque mero tundens des haec decoctave potum,
Noxius et crudus stomachi purgabitur humor.
70 lri coniuncta pectus mire iuvat hausta.
Acri cum vino trita se quilibet ungens
Non metuat culices, ustaeque fugantur odore.
Ictericis crudam dabis hanc apio sociatam,
Curat hepar, sibi si iungatur gallica nardus,
75 Splenque sibi iuncto potata iuvabit aceto.
Sic quoque fungorum depellit sumpta venenum,
Obstat letiferae cum vino sumpta cicutae,
Sicque venenatis occurrit morsibus hausta,
Et claros oculos reddit cum melle peruncta.
80 Hocque modo sugillatis superaddita prodest,
Decoctaeque vapor obstrusas liberat aures,
Si manant sanie cum melle terens superadde.
Subvenit anginae melli nitroque iugata.
Vulneribus prodest contrita recentibus illa,
85 Si superaddatur capitis sic ulcera curat,
Pruritusque iuvat eius decoctio fotu.
Nausea non poterit quemquam vexare marina,
Antea commixtam vino qui sumpserit illam.
In lini panno si circumcincta geratur



90 Inguinis immodicum fertur cohibere tumorem.
Olfactu somnum capiti vel subdita praestat,
Hanc sibi supponi si non praesenserit aeger.
Denigrat crines cinis eius, si bene mixtus
Ceroto fuerit et eo sint saepe peruncti.

95 A tineis tutam reddit qua conditur arcam.

Sub lingua factum curat cum melle tumorem,
Livoremque nigrum, qui circa luminis orbem
Apparere solet, purgabit idem medicamen.
Auris depellit sonitum cum felle bovino.

100 Duritiam splenis eius cataplasma resolvit.
Coniuncto sibi melle sterae si subditur herba
Desiccabit eam, manareque menstrua coget;
Ex oleu fuerit viridis si cocta, iuvabit
Non modice stomachum, quot erit hoc unguine fotus.

105 Incaustum vino, quo sit macerata, resolve:

Si scribis chartam mus non teret amplius illam.
Plinius attollit magnis hane laudibus herbam,
Romanosque refert sacris ex more diebus

Dum quadrigarum cursu certare solerent,

110 Absinthii succum solitos donare bibendum
In capitolina victori sede locato, |
Credentes pretium prae cunctis reddere dignum
Illi, quo firmam posset servare salutem,

Quae constat mundi pretio pretiosior omni.


IV. URTIC A.


115 Dicimus Urticam, quam Graecus Acalyphe dicit,
Fervida non modice vis illi dicitur esse, "
Unde nec immerito nomen sumpsisse videtur,
T'acta quod exurat digitos Urtica tenentis.
Haec solet ictericos cum vino sumpía iuvare,

120 Illius semen colicis cum melle medetur,

Et tussim veterem curat, si saepe bibatur.
Frigus pulmonis pellit ventrisque tumorem.
Omnibus his prodest pulvis cum melle iugatus,
Aut succus viridis cum vino saepius haustus.

125 Cum sale de foliis eius factum cataplasma
Ulceribus prodest et sordida vulnera purgat,
Et contra morsus valet hoc cataplasma caninos,
Et cancros et parotidas luxataque curat,
Hocque reformatur caro, quae discessit ab osse,

130 Et solet humores hoc desiccare nocentes.

Acri cum vino radix contrita tumorem
Compescit splenis, podagrae sic subvenit illa
Omnibus et morbis sic subvenit articulorum,
Omnibus his prodest superaddita, vel sibi iuncto

135 Si coquis hanc oleo foveasque hoc unguine membra.
Naribus impositus succus foliumve cruorem
Elicit; innati vis est sibi tanta caloris,

Quod si manantem cupias retinere cruorem,
Urticae succo frontem line, reprimit illum.

140 Si supponatur cum myrrha menstrua pellit,

Si claudit vulvam matrix humore gravata




Urticae foliis revocabitur illa fricata.
Cum vino bibitum venerem semen movet eius,
Et melius tritae si iungas melque piperque
145 Et si cum vino praedicto more bibatur.
Pleureticos, pectus, pulmones adiuvat eius .
Semen, si sumptum fuerit cum melle iugatum,
Cum mulsa bibitum lotium producit abundans.
Herba recens eius olerum si more coquatur,
150 Detur et illius decoctio, molliet alvum.
Ore diu clausus succus si volvitur eius
Uvae non modicum poterit sedare tumorem.
Sudorem movet ex oleo decocta perunctis.
Si quadrupes quaecunque marem perferre recusat,
155 Urticae folüs illius vulva fricetur,
Sic naturalem calor excitat ille calorem.
Defluvium capitis, si succo seminis huius
Ungas saepe caput, reprimi dicit Galienus.
lllius semen collectum tempore messis
160 Et desiccatum multis erit utile causis.


V. ALLIUM.


Scordeon argive sunt Allia dicta latine,

Huius vim medici calidam siccamque periti

In quarto posuere gradu. Mansum vel inunctum
Curat, quos serpens vel scorpius intulit, ictus;




165 Sanat et appositum morsus cum melle caninos
Et nocui vermes triti pelluntur odore.

In mulsa coctum commixtum cui sit acetum
Et bibitum vermes ventris tineasque repellit;
Ex oleo cum reste sua si decoquis illud

170 Morsus pestiferos reddes hoc unguine sanos,
Corpus et attritum cura sanabis eadem,
Unguine vesicae dolor et tumor hoc reprimuntur.
Ipse refert Ipocras educi posse secundas
Fumo combusti si vulva diu foveatur.

175 Pulmonis varias coctum cum lacte querelas
Potatumque iuvat vel crudum saepe comestum.
Cum centaurea Diocles dare praecipit illud
Hydropicis, sic humores desiccat aquosos,
Idem nefreticis elixum sumere iussit.

180 Praxagoras illo fuit usus cum coriandro
Et vino, causas sic curans ictericorum,

Et sic potatum dicit quod molliat alvum.
Cumque faba coctum capitis sedare dolorem
Dicitur, attrito si tempora perlinis illo.

185 Anseris huic adipem iungas tepidumque dolenti

Infundas auri, praeclare subvenit illi.
Elixum tussim iuvat et suspiria sedat,
Clarificat raucam crudum coctum quoque vocem,





Sed magis elixum iuvat illam saepe comestum,
190 Adiuvat incoctum pulti sumptumque tenesmon.
Porcino iungens adipi si conteris ipsum
Non modicos reprimes superaddens saepe tumores.
Hunc ignotarum potus non laedit aquarum
Nec diversorum mutatio facta locorum,
195 Allia qui mane ieiuno sumpserit ore.


V. PLANTAGO.


Herbam, quae nostra lingua Plantago vocatur,
Hanc Árnoglossam Graecus vocat, est quia linguae
Agninae similis foliis. Plantaginis huius
Sunt geminae species, et maior prima vocatur,
200 Altera vero minor, quam vulgo lanceolatam
Dicunt, quod foliis (ut lancea) surgit acutis.
His infrigdandi desiccandique notatur
Tertius esse gradus, 270r? vim tamen esse
Maiorem dicunt, nimis humida vulnera siccat,
205 Si superaddatur cum melle, et sordida purgat.
Cum sale sicut olus si iuncta coquatur aceto,
Ventrem restringit nimium sic mansa fluentem;
Si supradictis lens sit concocta iuvabit
Hic dysentericos melius cibus et ciliacos.
210 Stringit manantem superaddita trita cruorem,
Et nigris maculis fertur reparare colorem,
Ovi cum lacrymo mire medicatur adustos.



Sola canis morsum curat sedatque tumorem,
Et scrophas spargit superaddita cum. sale. trita,

215 Hydropicis ut olus decocta comestaque prodest,
Sic iuvat asthmaticos, ferturque iuvare caducos.
Sordida purgabit bene vulnera quaelibet oris.
Ore diu tentus si succus volvitur eius.
Hic introfusus curat syringia succus,

220 Et dolor hoc auris sedabitur et sacer iguis.
Fert haemoptoicis hie opem, 51 saepe bibatur
Per se, fortior est si sit coniunctus aceto;
Sicque iuvat phthisicos, iniectus vero per anum
Stringit non modicum fluxum dysentericorum,

225 Pellitur ex oculis tumor hoc fervorque perunctis.
Saepius hane ipsam si dentibus atteris herbam,
Gingivas reprimet tumidas et sanguine plenas,
Sicque solet dentis compescere saepe dolorem.
Succus cum lana matrici subditus eius

230 Stringit manantem. nimium ‚siccando. cruorem.
Cunctis. praedictis eius decoctio, causis
Prodest et potus eum vino. seniinis. eius,
Vesicae renumque. iuvat potata dolorem.
Dicunt non nasci $erophas. gestantibus eius

235 Radicem collo suspensam, vis sibi tanta est.
Radices eius tres contere, iungito tritis
Vini tres cyathos et aquae fae. sit modus idem, .
Haec nondum tremulo potanda dabis febrienti,
Sic pelles febrem, cui dat lux. tertia nomen,




240 Bis binae quoque quartanis prodesse putantur
Cum totidem vini cyathis si dentur et amnis. —
Cuncta potest P/eztegó minor praedicta iuvare,
Quamvis non tantas vires videatur habere.
Praecipue succus curat Plantaginis huius,

245 Quod iuxta nares vel lumina nascitur, ulcus,

Si superaddatur cum lanis mollibus illi,
Perque novem eataplasma dies istud renovetur.
Eius si succo tepido venter foveatur

Acri depulso sanabitur ille dolore.

250 Lumbricos succus depellere dicitur eius.
Si porcina vetus axungia iungitur illi,

Sedabit duros istud cataplasma tumores,
Parotidas vulnusque recens hoc adiuvat unguen.
Ante duas horas quartanae quam tremor aegrum

255 Vexet si succum biberit Plantaginis huius,

Sentiet eximiam facili medicamme curam.

Eius potatum depellit sperma secundas.

Si via longa pedum movet, ut fit saepe, dolorem,
Acri cum vino superaddita trita iuvabit.

260 Cum passo succus: bibitur si saepius eius
Vesicae variis fertur succurrere morbis.

In desiccando vis est Plantaginis ingens
Maioris, queat ut veluti cauteria corpus
Appositum 'siceare, refert ut Plinius auctor.

265 Composuit librum 'T'hemison de viribus eius

In quo praeclaris celebravit laudibus illam.


Vll. RUT A.


A medicis Rutae vis fervida dicitur esse
Siccaque, fertur in his gradus illi tertius esse.
Utilis est valde stomacho, si saepe bibatur,
270 Expellit partum potu veneremque coércet,
Tussim si bibitur compescit, menstrua purgat.
Si coquis hanc in aqua, cui vinum iunxeris acre,
Compescit talis decoctio tormina ventris,
Pulmones iuvat et pectus, morboque medetur
275 Costarum, quem pleuresim vocat attica lingua.
Arteticos sciasimque iuvat, febrique medetur
Hausta vel in oleo viridem si coxeris illam
Et foveas tepido patientes ante tremorem.
Matrici prodest intestinique tumori
280 Hoc unguen vel clysterio si funditur intus,
Haustaque cum vino prodesse valebit utrique,
Lumbricos oleo decocta et pota repellit.
Cum caricis decocta diu vinique liquore
Proderit hydropicis, si sint superaddita nocte.
285 Cruda comesta recens oculos caligine curat,
Et melius marathri eum succo felleque galli
Melleque si succus ex aequo iungitur eius,
Indeque sint oculi patientis saepe peruncti.





Cum roseo miscens oleo nec non et aceto
290 Illius succum, capitis curare dolorem
Quemvis immodicum poteris, hoc saepe perungens.
Naribus expressus si succus funditur eius
Sistit manantem bene desiccando cruorem.
In corio mali granati si tepefactum
295 Auribus infundas, depelles inde dolorem,
Cerussae roseoque oleo miscens et aceto
lilius succum mirandum conficis unguen
Ad depellendum sacrum quem. dicimus ignem,
Et scabiem derte, quae dicitur herpeta graece,
300 Et graece dictas achoras hoc unguine purgas:
Ulcera sunt capitis humore fluentia pingui.
Curat et hoc ozinas immissum naribus, haec sunt
Quae graviter foetent in naribus ulcera nata,
Obstat pota mero vel cruda comesta venenis
305 Hoc Metridates rex Ponti saepe probavit,
Qui Rutae foliis viginti cum sale pauco
Et magnis nucibus binis caricisque duabus
leiunus vesci consurgens mane solebat,
Armatusque cibo tali, quascunque veneno


Macer Floriduss AA


310 Quilibet insidias sibi tenderet, haud metuebat.
Mustelaeque docent obsistere posse venenis
Mirifice Rutam, comedunt quae primitus illam,
Cum pugnaturae sunt cum serpentibus atris.

Cum butyro modicoque oleo decocta tumorem

315 Matricis subiecta tepens fugat illa colique
Et cunctis intus morbis sic subdita prodest.

Hac etiam testes poteris curare tumentes,
Cum foliis lauri bene tritam si superaddes.
Ex hac antidotum non paucis utile causis

320 Conficitur, medici dicunt Diapiganon illud,
Piganon in graeca lingua quia Ruta vocatur;
Illius antidoti confectio talis habetur:

Pondere iunge pari nitrum, piper atque cyminum,
De tribus his, quantum de Ruta, ponito tantum,

325 Sed prius ex acri vino macerare cyminum
Convenit, in ferro post assari calefacto,

Omnia deinde simul bene trita ex melle iugabis,
Pectoris et lateris, iecoris, renumque dolores
Hoc ex antidoto curantur saepe comesto,

330 Extenuat bilem, mollit sine tormine ventrem,

Confortat stomachum, facit ut bene digerat escam.



VIII. APIUM.


Est Apium dietum, quod apex hanc ferre solebat
Victoris, veterum fieret dum more triumphus.
Ipse sibi talem prior imposuisse coronam
335 Dicitur Alcides, morem tenuere sequentes.
Ast alii dictum credunt, quod apes vehementer
Illius soleant avide decerpere flores.
Hanc herbam Selinon solet attica dicere lingua,
Virtutis calidae siccae quoque dicitur esse,
340 'lertius a medicis datus est gradus huic in utroque.
Illius sueco si candida mica terendo
Panis iungatur, oculi sedare tumorem
Dicitur emplastri noctu superáddita more,
Sicque ferunt mammis prodesse tumentibus illam.
345 Sedat fervorem stomachi, pellitque tumorem,
Et quiequid venti creat includitve nocivi
Desiccans poris assumpta repellit apertis.
Provocat urinas haec cruda comesta vel hausta,
Sed mage radieum facit hoc decoctio sumpta,
350 Hoc itidem semen operatur fortius haustum.
Tota venenatis occurrit morsibus herba,
Sed semen potius vel apozima proderit eius
Si bibitur, tussimque modo sedabit eodem.
Ventrem constringit, vomitum potata coércet,
355. Lymphae. commixtum sibi si iungatur acetum;
Aegris amissum fertur reparare colorem,
Cruda a ieiunis fuerit si saepe comesta.
Unaquaque die vexantem corpora febrem




Cum lympha: potata iuvat febris ante. tremorem.
360 Hydropicos et splen tumidum iuvat illa, iecurque

.Si cum feniculi succo. contrita bibatur.

Hacque superposita turpis lentigo fugatur.

Mlius succus farris: cum polline mixtus

Atque ovi lacrymo. vulnus bene purgat et ulcus,
365 Si superaddatur emplastri more frequenter.


IX. AL'THAEA.


Althaeam malvae speciem nullus negat esse,
Althaeamque vocant illam, quod crescat in altum.
Hanc ipsam dicunt Eviscum, quod quasi visco
fllius radix contrita madere videtur,
370 Agrestisque solet a multis malva vocari.
In mulsa coctus flos eius vulnera purgat,
Vel si cum vino tritum florem superaddas,
Spargere sic scrophas, anumque iuvare dolentem
Dicitur, hocque inodo conquassatis medicatur.
375 Elixata prius radix adipique terendo
Addita porcino terebinthinaeque tumores
Matricis curat, reliquosque iuvare dolores
Dicitur illius; 'nervos sic ipsa relaxat,
Rumpit vel spargit sic apostemata dura.
380 Omnes has causas elixätura iuvabit,
Si loca morborum foveantur saepe tepenti.
A dysenterieis radicum coctio sumpta



Cum vino fluxum stringens compescit eorum,
Et pellit tardas haec coctio sumpta secundas,
385 Et prodest haemoptoicis, lapidesque repellit,
Vesicaeque solet variis succurrere causis.
Acri cum vino contritum semen olivo
lungito, deformes maculas hoc unguine pelles.
Cum pusca potata potest obstare venenis,
390 Elixata prius cum melleque trita replebit
Vulnera quae cava sunt, si sit superaddita saepe;
Sic quoque duricias mollit lenitque rigores;
Decoctis oleo folis factum cataplasma
Quosvis pestiferos morsus combustaque curat.


X. ANETHUM.


395 A medicis calidum siccumque refertur Anethum,
Et dicunt, quod sit gradus huic in utroque secundus.
Lac dat abundanter eius decoctio sumpta
Nutrici, stomachique solet depellere morbos,
"Tres cyathos eius tepide si sumpserit aeger;
400 Indicio ructus est qui demonstrat apertum
Os stomachi ventumque per hoc exisse nocivum,
Atque gravis tali sedatur nausea potu;
Provocat urinas, obstantia quaeque repellens,
Matricemque iuvat, bene si foveatur eadem.
405 Cum tepida tritum patiens si potet Anethum,
Intestinorum curat ventrisque dolorem,
Hoc etiam potu digestio tarda iuvatur




Unde minor fieri vis egestiva videtur.
Assidue bibitum visum nocet et genitale
410 Claudit iter siccans humorem seminis intus.

Uvaque si nimio turgens humore gravetur,
Suspendit pulvis combusti seminis eius.
Appositus digitis, aut intus clystere fusus.
Acrior esse cinis radicum dicitur eius,

415 Rodit crescentes cinis hic in vulnere carnes,
Ulcera quae serpunt et sordida vulnera curat,
Ulcera praecipue membri curare virilis
Dicitur iste cinis infusus saepius illis.
Olfactu reprimit singultum semen Anethi

420 Assatum et fervens si saepius olfacit aeger.
Dicunt fervores oculorum tollere posse
Eius radices tritas prius appositasque.
Apponas haemorrhoidis si semen Anethi
Ustum, curat eas et condylomata solvit.

425 Flos oleo si decoquitur, medicabile reddit
Illud, praecipue natis de frigore causis
Prodest et capitis compescit saepe dolorem,
Nervorum laxat tensuras, frigora pellit.


ΧΙ. BETONICA.


Betonicam soliti sunt Cestron dicere Graeci.
430 Urinas potata ciet, lapidesque repellit,
Fert haemoptoicis cum pusca sumpta iuvamen,
Hydropicos siccat cum vino melleque sumpta.
De folis eius tritis factum cataplasma
Non modicum prodest oculis, quos laeserit ictus.
435 llius succus roseo commixtus olivo
Auribus infusus varios fugat inde dolores.
Betonicae pulvis cocto cum melle iugatus
Empicos, tussimque iuvat, suspiria sedat,
Et stomachi varios sumptus iuvat ille dolores,
440 Si febrit ex calida, cum vino si febris absit.
Cum mulsa bibitus idem pulvis movet alvum.
Cum sale contritis foliis cataplasmate facto
Vulnera curabis, fuerint quae facta recenter,
Tritaque fracturae capitis haec sola medetur.
445 De foliis eius elixis fit cataplasma
Utile non modicum variis vitiis oculorum ;
Restringit lacrymas oculorum mansa vel hausta,
Hac etiam caligo solet metuenda repelli,
Aequo cum ruta fuerit si pondere iuncta
450 Et sic cum lympha sumatur trita tepenti,


Sic oculis nocuus sanguis per subtiliora
Dicitur expelli, sic lumina libera reddi.
Sumpta hac cum tepida purgatur vomica dira,
Pectoris et morbi potu curantur eodem,

455 Splen iuvat illius decoctio sumpta iecurque.
Uncia Betonicae socianda quaterna vetusti
Cum vini cyathis tribus, his sint addita grana
Viginti septem piperis, simul haee bene trita
Haustaque purgabunt renes, pellentque dolores.

460 Uncia cum cyathis calidae potata duobus
Dicitur immodicum ventris sedare dolorem.
Haec tussim cum melle fugat, ventrem quoque mollit,
Unaquaque die febre si vexabitur aeger
Uncia iungatur plantaginis una duabus

465 Betonicae, sic cum tepida contrita bibantur,
Antea quam febris praenuncia frigora fiant.
Uncia Betonicae calidae cyatho resoluta
Prodest hydropicis, si sit potata frequenter.
Radicum pulvis cum mulsa tritus et haustus

470 Humores (velut elleborum) vomitu cito purgat,
Bis binas dragmas praecepit Plinius harum
Radicum dare cum passo mulsove bibendas,
Praecipue phlegma vomitu purgabitur isto.
Cum mulsa bibitus prodest pulvis foliorum



475 Ruptis atque steras potus levat iste cadentes.
Cum vino sumptis obstat potata venenis,
Praecipue semen, quod si desit datur herba.
Uncia Betonicae cum vino sumpta tepenti
Ictericos curat; cum mulsa menstrua solvit;

480 Pondere vero fabae pulvis cum melle voratus
Post coenam stomachum iuvat, ut bene digerat escam.
Si de Betonica viridi sit facta corona
Circa serpentes, ut Plinius asserit auctor,

Audebunt nunquam positam transire coronam,

485 Sed morsu proprio pereunt et verbere caudae.
Omnibus antidotis Menemachus eam sociari
Praecipit, ut stomacho magis herbis omnibus aptam.
Plinius hanc, inquit, qui secum gesserit herbam,

A nullo poterit nocuo medicamine laedi,

490 Et dicunt, quod ea cum vino saepius hausta

Plumbeus abscedat color et melior revocetur.


XII. SABINA.


Bratheos est graece Sabina vocata latine,

Sicca calensque sibi vis est, et tertius illi

Est in utroque gradus. Vulnus cum melle vel ulcus
495 Fortiter exsiccat, et sordes purgat eorum;
Sic iuvat anthracas, bona quae plebs ulcera dicit.

Menstrua deducit, corruptos extrahit alvo

Conceptus, si cum vino sit sumpta frequenter,



Vel si trita prius matricis subditur ori.

500 Cerotis admixta cutem facit esse nitentem,
Omnibus et morbis prodest de frigore factis.
Illius in vino vel aqua decoctio curat,

Quos vertigo nocet, si lotum sit caput inde
Herbaque temporibus et fronti cocta ligetur.

505 Duplum Sabinae si desunt cinnama poni

In medicamentis iubet Oribasius auctor.


XII. PORRUM.


In multis causis usus medicamine Porri
Dicitur Ippocras, medicinae maximus auctor,
Istius succum solum dedit ille bibendum

510 Aegrotis, qui reiiciunt sputantve cruorem,
Quos haemoptoicos soliti sunt dicere Graeci;
Cum galla dant hunc alii thurisve farina,
Aut geminis dragmis Porrorum seminis unam
Apponunt myrrhae, vino quoque trita resolvunt,

615 Prae cunctis aliis dicunt haec sumpta iuvare;
Manantemque potes naris retinere cruorem,
Intus si nares ungas medicamine tali.
Contractas vulvas succo curabis eodem,
Reddit fecundas mansum persaepe puellas;

520 Ulcera cum melle tritum iuvat appositumque.
Humorum capitis si destillatio fiat





Pulmones pectusque nocens vocemque canoram,
Indeque consurgat tussis praecordia laedens,

Cum ptisana succum Porri sorbere iuvabit;

Et per se solum prodest his omnibus ipsum.

Si Porri partes in lympha coxeris albas, ——

Sic ut aquam primam mutes, addasque secundam,
Utilis eius aquae duro fit potio ventri,

Dicitur haec eadem eum vino stringere ventrem.
530 Cum vino Porrum datur his quos laeserit anguis
Quodlibet aut animal fundens letale venenum;

Nec minus his prodest, si vulneribus superaddas
Sic velut emplastrum Porrum cum melle subactum.
Commixtus Porri succus lacti muliebri




535 Et bibitus tussim fertur sanare vetustam,
Et variis vitiis pulmonum subvenit idem.
Auris compescit cum caprae felle dolorem,
Praestat idem pariter cum mulsa mixtus et auri
infusus tepidus; fungis si manditur obstat.

540 Eius iungatur succo pars tertia mellis,
Et sic per nares tepidum fundendo vel aures
Immensum poteris capitis sedare dolorem.
Cum vino bibat hunc, lumborum quem dolor angit.
Dicunt utilius tali nihil esse dolori.




Fracturas solidat cito, duritiasque relaxat
Appositum, vulnusque recens cito cum sale claudit.
Si crudum fuerit sumptum levat ebrietatem,

Sic venerem stimulat, sic duram mollit et alvum.



XIV. CHAMOMILL A.


Anthemim magnis commendat laudibus auctor
550 Asclepius, quam Chamaemelum nos vel: Chamomillam
Dicimus; haec multum redolens est et brevis herba,
Herbae tam similis, quam iusto nomine vulgus
Dicit amariscam, quod foeteat et sit amara,
Ut collata sibi vix discernatur odore.
Auctores dicunt species tres illius esse,
Quas solo florum distingui posse: colore.
"Tradunt: est cunctis medius flos aureus illis,
Sed variis foliis flos circumcingitur ille,
Albi vel nigri sunt purpureive coloris.
560 Dicitur Anthemis proprie, cuius foliorum
Purpureus color est, maiorque et fortior haec est;
At Leucanthemum foliis deprehenditur albis,
Melinis Chrysanthemum; vis omnibus illis
Sicca calensque gradu primo conceditur esse.


Provocat urinam cum vino quaelibet hausta,
Vesicae frangit lapides et menstrua purgat,
Si foveatur aqua matrix qua cocta sit herba,
Aut si cum vino potetur saepius illa;
Tormina sic sedat, stomachique inflatio potu
570 Pelletur tali; squamas de vultibus aufert,

Si tritam apponas solam mellive iugatam.
Ictericis prodest eius decoctio sumpta

Et mire prodest iecoris potata querelis,





Pellere cum vino potata refertur abortum.
575 Hac oleo cocto foveas si febricitantem
Frigus depelles, febrem quoque saepe fugabis;
Unguine purgantur hypochondria turgida. tali.
Pestiferos morsus serpentum pondere dragmae
Cum vino prohibet Anthemis sumpta nocere;
580 Plinius affirmat hanc quadraginta diebus
Unaquaque die bis sumptam pondere dragmae
Cum geminis cyathis vini subtilis: et albi
Cum lotio sensim totum, purgare lienem.
Aegilopas curat,.si quis commasticet illam
585 Et sic apponat; sie ulcera sordida. purgat.
Ebullire caput febris fervore gravatum
Saepe solet, vel;collectis humoribus in se
Ulcera producit, vocat exanthimata Graecus,
Haec decocta virens. oleo Chamomilla repellit.
590 Quod si defuerit viridis maceretur aceto,
Et caput inde lavet, nullum magis adiuvat unguen.


XV. NEPET A.


Herbam, quam Nepetam vulgari more vocamus,
Hane medici graeco Calamenti nomine dicunt,
Sicca calensque sibi vis est et tertius illi

Est in utroque gradus. Cum mulsa sicca tepenti
Sumpta solet totum sudore resolvere corpus;
Ex oleo, quo sit decocta, perunge fricando
Illum, venturae metuit qui frigora febris,




Non frigus tantum sed febrem saepe repellit;
600 llli, qui sciasim patitur, coxae superadde
Contritam viridem, fertur comburere pellem
Et sic humores siccando fugare dolores;
Appositu potuque suo cito menstrua purgat.
Est leprae species elephantiasisque vocatur,
605 Quae cunctis morbis maior sic esse videtur,
Ut maior cunctis elephas animalibus extat,
Hune in principio morbum potus Calamenti
Cum vino curat humores extenuando;
Serpentum morsus superaddita trita nocere
610 Non sinit, et pellit cum vino sumpta venena.
Potus et iniectus lumbricos enecat eius ij
Succus et in membris vermes necat omnibus ipse,
Si mel iungatur huic cum sale plus operatur.
Si bibit hanc praegnans aut tritam subdit, abortit.
615 Purgat et ictericos, cum vino curat anhelos,
Asthmaticos medici quos graeco nomine dicunt,
Et iecoris morbos cum vino mitigat hausta,
Hocque modo veterem lateris iuvat illa dolorem,
Atque cicatrices nigras superaddita trita
620 Haec naturali reddit purgando colori;
Vino decoctae facit hoc melius cataplasma.
Compescit stomachi cum vino sumpta dolorem.
Fumus de domibus serpentes effugat eius,
Tollere singultum cum vino dicitur hausta
625 Hocque modo venerem prohibet potata frequenter.


XVI. PULEGIUM.


Fervida Pulegii vis siccaque dicitur esse.

"Tertius a medicis datus est gradus huic in utroque.
Saepius hanc herbam si praegnans sumit, abortit;
Menstrua deducit cum vino sumpta tepenti,

630 Hocque modo tardas haec extrahit herba secundas.
(Hoc nomen, quod non notum reor esse quibusdam,
Exponam tali quid. nomine significetur:
Ut nondum natus testa circumdatur ovi
Pullus, sic infans matris vestitur in alvo

635 Quadam pellicula matris de semine facta,

Quam nascens rumpit, quasi testam pullulus ovi,
Istas pelliculas medici dixere secundas,

Quod mox expositos naturae iure sequantur;
Hae si plus iusto vitio cogente morantur

640 Aut mors subsequitur, dolor aut qui vix toleratur;
Istas Pulegium praedicto more repellit.)

Cum sale contritam melli si iunxeris illam
Unguine contractis potes hoc succurrere membris.
lllius pulvis sumptus cum melle vel haustus

645 Pectoris humores viscosos extenuare
Et per sputa potest illos educere mire.

Nausea vel morsus stomachi curabitur illa
Cum pusca sumpta vel aceto quod sit aquosum;
Cum vino nigram choleram potata repellit,
650 Sicque venenatis serpentum morsibus obstat.
Si per vim febris nimiove fluore cruoris




Aut aliquo casu subito defecerit aeger,
Quod solet a doctis medicis malefactio dici,
Pulegium valido tritum iungatur aceto,
655 Naribus aegroti sic apponatur, odore
Solo confestim dicunt relevare iacentem.
Gingivas sicci pulvis confirmat et usti.
Appositam viridem dicunt sedare podagram,
Et quosvis alios solet emendare tumores,
660 Si superaddatur tepidae permixta polentae;
Addita cerotis papulas de corpore tollit.
Spleneticis multum superaddita cum sale prodest;
Elixatura si quisquam saepe tepenti
Illius abluitur, pruritus non patietur,
665 Et sic matricis poteris curare tumorem ;
Tussim compescit cum vino sumpta tepenti,
Et sic urinam compellit reddere largam,
Et magis ex vino si sit decoctio facta
Aut oleo mixto contritam si superaddas.
670 Si radix acri contrita iugatur aceto,
Sedabit quosvis superaddita saepe tumores;
Obstat serpentum cum vino sumpta venenis
Et sic assumptam venerem stimulare fatentur.
Sic quoque pulmonis prodest iecorisque querelis
675 Et sic nutrici sumptum lac praebet abundans.


Herba virens curat morsus cum melle caninos,
Si superaddatur et vino mixta bibatur.


XVII. FENICULUM.


Feniculum medici calidum siccumque secundo
Dicunt esse gradu, Marathrum Graecus vocat illud.

680 Cum vino cunctis obstat haec herba venenis,
Hac mansa serpens oculos caligine purgat,
Indeque compertum est humanis posse mederi
Illam luminibus, atque experiendo probatum;
Radicum succus oculis cum melle perunctis

685 Pulsa reddit eos omni caligine claros;
Expressus Marathri viridi de semine succus
Soleque siccatus magnum medicamen habetur
Ad quoscunque voles oculorum pellere morbos.
Auribus infusus vermes succus necat eius,

690 Renibus in ptisana radix decocta medetur,
Cum vino fugat hydropicos potata tumores,
Sicque venenatis obstabit morsibus illa,

Sic quoque pulmonis obstat iecorisque querelis,
Et sic nutrici sumpta fit copia lactis.

695 Cum vino vel aqua radicum coctio sumpta
Nefreticis et vesicae morbis medicatur,

Urinas purgat et menstrua sumpta resolvit, -




Vel si trita super pecten haec herba ligetur;
Nausea cum vino sumpta sedabitur illa,

700 Fervorem stomachi cum lympha mitigat hausta.
Radix illius vino decocta dolores
Fomento curat, patitur quos virga virilis,
Hoc quoque, si iungas oleum, facit, hocque perungas.
lctu vel factos subito quoscunque tumores

705 Appositum tantum iuncto sedabit aceto.
Semen cum vino bibitum veneris movet actus,
Hocque modo lateris diros sedare dolores
Dicunt aut herbae si sit decoctio sumpta.
"Tradunt auctores eius iuvenescere gustu

710 Serpentes et ob hoc senibus prodesse putatur.


XVII. ACIDUL A.


Dicimus Acidulam, quam Graecus dicit Aizon;
Sic dici credunt, sapor illi quod sit aceti.
Crescit arenosis in pratis et secus amnes,
Hanc avide quidam comedunt in tempore veris

715 Expertumque ferunt, sibi quod fastidia tollat;
Virtus est illi siccans et frigida valde
TVertius a medicis datus est gradus huic in utroque.
Hac fugit apposita sacer ignis et herpeta mordax,
Et tumor ex oculis tritae cataplasmate cedit.

720 Ulcera, quae serpunt, cohibet combustaque curat




Et multum calidae dicunt prodesse podagrae,
Si fuerit foliis illius operta virentis

Aut cataplasmetur mixta contrita polenta.
Eius cum roseo succus permixtus olivo

725 Dicitur antiquo capitis prodesse dolori,

Qui dolor est lingua dictus cephalargia graeca.
Omne genus fluxus ventris restringere mire
Cum vino potata solet vel mansa frequenter,
Hocque modo nimium manantia menstrua sistit,

730 Vel si matrici tritam viridem superaddas;

Sic quoque lumbricos pellit potata rotundos,
'Taliter et cunctis prodest potata venenis.
Exhilarat visus succus illius inunctos

Cum vino variis obstat potata venenis.

735 Affirmant istam qui secum gesserit herbam
Quod non appetat hunc letali scorpius ictu.
Auribus expressus si succus funditur eius
Adiuvat auditum mire pellitque dolorem.

Altera vero 272207 species est istius herbae,

740 Quam Sempervivam dicunt, quoniam viret omni
"Tempore, Barba lovis vulgari more vocatur;
Esse refert similem praedictae Plinius istam,
Nec minus hanc cunctis praedictis posse iuvare;
Mane solent adeo palpebrae glutine quodam



745 Flegmatis astringi, valeant ut vix aperiri,
Has mire succus herbae deglutinat huius,
lllo si tactae fuerint digitove perunctae.


XIX. PORTULACA.


Andrachne graece quae Portulaca latine
Dicitur, haec vulgi Pes pulli more vocatur.
750 Humida vis eius et frigida dicitur esse,
Tertius humoris, frigoris vero secundus
Huic gradus est. Febrem, quam causon Graecia dicit,
Inde iuvat, stomacho viridis superaddita trita,
Praestat idem succus, si sumitur; herbaque mansa
755 Aut ut olus accepta, solet lenire calorem.
Mansa vel hausta potest nimium restringere fluxum
Sanguinis et ventris nimium cohibere fluorem.
Esse vetat dentes illis contrita stupentes,
Et tumidis oculis prodest superaddita trita,
760 Fervorem solis aestate comesta nocere
Non sinit et ventrem cum vino et cum sale mollit,
Vesicaeque solet sedare comesta dolores.




Acidulae similes huic pene per omnia vires
Effectusque pares testatur Plinius esse.


XX. LACTUCA.


765 Frigida Lactucae vis constat et humida valde,
Unde potest nimios haec mansa levare calores,
Et praestabit idem superaddas si bene tritam;
Utilis est stomacho, somnum dat, mollit et alvum,
Omnibus his melius prodest decocta comesta,
770 Et stomacho potius non lota comesta medetur.
Lactucae semen compescit somnia vana,
Cum vino bibitum fluxum quoque reprimit alvi,
Lac dat abundanter nutrici sumpta frequenter.
Ut quidam dicunt oculis caligo creatur

715 His, quibus assiduo fuerit cibus eius in usu.


AÄAXL ROSA.


Dici flos florum nobis Rosa iure videtur,
Quod specie cunetos praecedat odoreque flores.
Non tamen haec specie tantum nec odore iuvare
Nos valet, at varüs nos adiuvat illa medelis,
780 Eius sicca gradu vis est et frigida primo.
Compescit sacrum, si trita apponitur, ignem,
Sic quoque, si stomachus calet aut praecordia, sedat;
Fluxum matricis cum vino stringit et alvi,
Ilius succum collyria plurima quaerunt,
785 Et siccae pulvis morbis bene subvenit oris,
Infrictus per se tantum cum melleve mixtus.



Omnes fervores .superaddita trita coércet
Ipsa recens, vel si mulsae commixta bibatur.
Ex hac conficitur oleum, roseumque vocatur,
790 Diversis morbis et multis utile causis:
Si bibitur ventrem mollit stomachique calorem
Extinguit nimium; bene si foveatur eodem
Et dolor et fervor capitis curabitur illo;
Permiscendo sibi si forte iugatur acetum. .
795 Expurgat sordens vulnus repletque profundum
Et combusturis praeclare convenit ignis;
Ore diu tentum dentis: sedare dolorem. .::
Dicitur et!duras palpebras reddere molles;
Aufert suppositum. pruritus interiorum
800 Et stericis variis solet hoc succurrere causis.
Hoc oleum quoniam variatur conficiendo,
Dicam Palladius quid scripserit inde peritus:
Quod rubeum fuerit foliorum. sumito floris
Uncia sic purgátorum iungatur olivi
805 In libra, vitreo sic claudens omnia. vase,
Sub Phoebo tantum septem suspende diebus,
Inde medelarum varios servetur ad usus.


XXI. LILIUM.


Aurosas ut credo rosas argentea debent

Lilia iure sequi, quae nec specie nec odore
810 Cedere creduntur roseo collata decori,

Nec minus in multis hominum sunt apta medelis.




Eius radicis bulbus, quae Lilia profert,
Sub prunis tectus iuncto quoque tritus olivo
Prodest usturis mire superadditus ignis,

815 Et melius roseum sibi si iungatur olivum;
Duras matrices mollit, si subditur, idem.
Elixis eius foliis cataplasmate facto
Mollescunt nervi, combustaque membra iuvantur,
Sicque superpositis morsus curabitur anguis,

820 Aut si cum vino bulbus potabitur ille,

Sic quoque fungorum vetat ille venena nocere.
Hunc vino coctum tritumque pedum superadde
Clavis, nec solvas nisi cum lux tertia transit;
Pingui porcino decoctus idem vel olivo

825 Reddere posse pilos membris narratur adustis.
Cum vino potum nocuum purgare cruorem
Per ventrem dicunt et sic prodesse lieni,
Sicque iuvat vulvas, sic idem menstrua purgat,
Vel si cum vino veteri coctum superaddas.

830 Praecisis nervis tritus cum melle medetur
Expressus succus foliorum, mixtus aceto
Et melli coquitur sic, mellis sint et aceti
Ut geminae partes, praedicti quinque liquoris;
Ad desiccandas nihil est magis utile plagas,

835 Inque cicatricem ducit licet inveteratas
Elixus bulbus et cerotis bene mixtus;



Rugas distentat vultus, maculas fugat omnes,
Lichenas purgat, faciem quoque furfure mundat.
Exprimitur succus de tritis floribus eius,

840 Qui mollit vulvas cum lana subditus illis;
lllitus asseritur sudorem posse movere;
Turgida maturat, pus concoquit et cito purgat.


XXHl SATUREIA.


Thymbra solet graece dici, Satureia latine,
llli sicca minus vis est, sed fervida valde.
845 Provocat urinam cum vino et menstrua sumpta,
Pellit abortivum, muliebria viscera purgat.
Illius pulvis cum cocto melle subactus
Et mansus (vel cum vino si sumitur idem)
Pectoris humorem pellit per sputa tenacem.
850 Cum vino tepido compescit tormina ventris
Si large bibitur, verum iam saepe probavi.
Est quidam morbus letargus nomine dictus,
Oppositum medici quem dicunt esse frenesi,
Quod vetat haec somnum, somno gravat hic nimis aegrum,
855 Hoc tam letali somno depressus aceto |
Thymbram commiscens foveat caput inde frequenter,
Sic vitium pigri poterit depellere morbi.
Hanc herbam caveat mulier contingere praegnans,
Nam non mansa modo sed partum subdita pellit.
860 Nausea sedatur hac, si bene trita sumatur



Cum modico vino, vel si sumatur in ovo;

Hocque modo mire venerem solet illa movere,

Si largo potu viridis vel sicca. bibatur;

Quod si cum vino mel iungitur et piper illi, |
865 Non modicum veneris succendere dicitur ignem.

Hinc est a Satyris merito Satureia vocata,

Quod sint in venerem nimis haec animalia prona.

Si desit thymus pro thymo ponere 'Thymbram

Praecipiunt medici, quia vis est aequa duabus. .


XXIV. SALVIA. ie iH


870 Salvia, cui nomen Elelisphacus est apud Argos,
Cum mulsa iecoris prodest potata querelis, E
Pellit abortivum, lotiumque et menstrua purgat,
Trita venenatos curat superaddita morsus,
Crudis vulneribus (quae multo sanguine manant)

875 Apponas tritam, dicunt retinere cruorem. ' —.—
Cum viuo succus tepidus si sumitur eius,
Compescit veterem tussim laterisque dolorem. -
Pruritus vulvae curat virgaeque virilis, |
Si foveas vino fuerit quo Salvia cocta.

880 lilius succo crines nigrescere dicunt,

Si sint hoc uncti crebro sub sole calenti.


XXV. LIGUSTICUM.


A Ligurum patria sumpsere Ligustica nomen,
Copia quod maior ibi nascitur illius herbae;
"Tertius huic gradus est sicci calidique vigoris.



5


885 Maior radicis vis est et seminis eius
Et par est illis vis in medicamine quovis.
Inflato stomacho cum vino sumpta medetur
Et tali potu vis digestiva iuvatur,
Omnibus et morbis sic prodest interiorum,
890 Urinas sic sumpta movet et menstrua purgat.
Tota venenatis medicatur morsibus herba,
$i bibitur bene trita prius vinoque soluta,
Et pars contritae ponatur desuper herbae.
Non modicum colicis prodest haec mansa vel hausta,
895 Vel si radicis elixatura bibatur,
Nec solum colicis decoctio proderit ista,
Sed supradictis medicabitur omnibus hausta.
Digestibilibus semen bene iungitur eius
Omnibus antidotis, quod inest sibi peptica virtus.
900 Hanc oculis Strabus potuque et odore nocivam
Asserit, antidotis eius tantummodo semen
Misceri iussit, haec utrum dixerit a se
Aut a doctorum libris non est mihi notum;
Hoc scio, quod veteres non parvis laudibus istam
905 Attollunt herbam, nec me legisse recordor
Ullum, qui Strabi sermonibus astipuletur.


XXVI. OSTRUTIUM.


Struthion, Ostrutium quod vulgi more vocatur,
Vim calidam siccamque tenet. Radix fugat eius
Cum vino morbos iecoris, si trita bibatur,

910 lctericos sic sumpta iuvat, splenisque tumorem



Durum, quem Graeci sclirosim dixere, repellit.
Hocque modo lapides vesicae frangere dicunt,
Menstrua sic lotiumque movet tussique medetur,
Sic orthopnoicis prodest, si saepe bibatur.
915 Subdita matrici depellere fertur abortum,
Et sic tarda nimis educere menstrua tradunt;
Acri cum vino si iungitur atque polenta
Illius succus, lepras emundat inunctas.
Hoc etiam succo, iuncto cum polline quod dant
920 Hordea, curatur (ut dicunt) pustula quaevis,
Si superaddideris emplastri more dolori.
lllius succus cum melle terendo iugatus
Humores capitis purgat si nare trahatur;
Sternutamentum per se pulvis movet eius,
925 Naribus iniectus veratro non segnius albo.
Ictericis succus mire medicabitur eius,
Hunc si nare trahant lacti mixtum muliebri.


XNVI. CEREFOLIUM.
Est Cerefolio vis acris et ignea valde.

Appositum cancris tritum cum melle medetur;
930 Cum vino bibitum lateris sedare dolorem

Saepe solet, tritam si nectis desuper herbam.

Cum mulsa bibitum pituitae noxia solvit,

Ex oleo coctum frigus depellit inunctum,




Si tritum mixto violento solvis aceto

935 Lumbricos tali potu tineasque repellis,
Cum vino ciet urinas et menstrua purgat.
Virgine cum cera vetus huie axungia mixta
Non modo parotidas verum quoscunque tumores
Curat vel reprimit, si saepius hoc superaddas.

940 Intinctum valido si manducetur aceto
Saepe solet vomitum ventremque tenere solutum;
Si trito tegitur pecten succusque bibatur
Urinae clausos reserat quoscunque meatus;
Illius elixatura vertigo fugatur,

945 Si caput hac tepida patientis saepe lavetur
Herbaque temporibus et fronti cocta ligetur.


XXVIil. ATRIPLE X.


Infrigidare gradu primo, humectare secundo
Attriplicem dicunt, Eius mollit cibus alvum,
Duricias solvit varias clavisque medetur,

950 Emplastrum crudae vel coctae si superaddas;
Hocque superpositum scabros cito detrahit ungues,
Ignibus et saeris dicunt sic posse mederi.
Attriplicem tritam cum nitro, melle et aceto,
Dicunt appositam calidam sedare podagram.

955 Ictericum dicit Galienus tollere morbum
Illius semen cum vino saepius haustum.

XXIX. CORIANDRUM.


Frigida vis herbae Coriandri dicitur esse,

Austeraeque simul quiddam virtutis habere

Hanc Galienus ait, per quam depellere ventre
960 Lumbricos tineasque solet, si trita bibatur

Cum vino vel si mixto sumatur aceto.

Uva cum passa Coriandrum melque iugatum

Sedabunt varios superaddita trita tumores,

Praecipue testes tumidos iuvat hoc medicamen.
965 lllius semen ventrem stipare solutum

Fertur, aquae iunctum fuerit si saepius haustum.

Argenti spumam cerussae contere mixtam

His tritis succum Coriandri iunge et acetum,

Quattuor his roseum miscendo iugabis olivum,
970 Ista terendo simul pretiosum conficis unguen,

Quo sacros ignes pellas calidosque tumores;

Si tibi difficilis confectio tanta: videtur,

Succus cum solo prodest commixtus aceto;

Aut si frumenti panis mundissima mica
975 lungitur huic succo sedat quemcunque calorem.

Huic succo si iuncta fabae sit sola farina

Et superaddatur scrophis medicabitur illis

Et cedet fervens emplastro pustula tali.

A multis scriptum legitur: febris ante tremorem
980 Si tria grana voret Coriandri seminis aeger,

Evadet febrem cui dat lux tertia nomen;

Praestat idem lectum Coriandrum mane priusquam

Sol surgat cervicali si subditur aegri.




Xenocrates scripsit totidem cessare diebus

985 Menstrua quot mulier Coriandri grana vorabit.
Assiduum quidam condemnant illius usum,
Nempe putant mortem quemvisve parare dolorem.
XXX. NASTURTIUM.


Dicunt ferventes quod habent Nasturtia vires
Et siccas; hac re venerem ceu ruta coércent,
990 Siccando semen, fuerint si sumpta frequenter.
Fermento commixta recens haec herba terendo
Anthracas curat (bona quae plebs ulcera dicit)
Si superaddatur; curaque furunculus ista
Emittit saniem cum qua dolor ille recedit.
995 Illius succus crines retinere fluentes
lllitus asseritur, dentisque levare dolorem
De qua parte dolens dens est infusus in aurem.
Fortius est herba semen: depellit abortum
Haustum cum vino, ventrisque animalia pellit
1000 Et sic serpentis dicunt obstare venenis;
Solus odor positi carbonibus effugat illas.
Splen reprimit, mixto si saepe bibatur aceto, .
Herbam vel semen cum polline iunge et aceto,
Haec contrita simul sciasis superadde dolori,
1005 Utile non modicum confirmant hoc medicamen.
Lichenas succus purgat cum melle perunctus;




Si prurigo caput aut ulcera turpia foedant,

Anseris admiscens adipi nasturtia trita

Saepius unge caput, vitium pelletur utrumque.
1010 Si coquis hanc herbam caprae cum lacte recenti

lllius aut semen, dolor angat pectora quisquis,

Assumpto tepido potu sedabitur isto.

Semen cum tepida contritum pondere dragmae

Et bibitum, dicunt quod duram molliat alvum;
1015 'lTussim compescit semen cum melle voratum.


XXXI. ERUCA.


Erucam calidam dicunt mediocriter esse,
Siccam non adeo. Cibus eius digerit escas
Et valet urinas haec mansa vel hausta movere.
Manditur utiliter pueris, tussimque repellit,
1020 Emundare cutem maculis cum melle iugatam
"Tradunt et mundos lentigine reddere vultus.
Elixata prius radix valideque subacta
Ossibus et fractis superaddita detrahit illa.
Cum vino tritum si semen sumitur eius
1025 Quosvis pestiferos ictus curare refertur.
Haec nigras maculas purgat cum felle bovino
lllita. Mira loquar, cum vino largius haustam
Indurare ferunt hanc contra verbera sensum.
Si condituris coquus hanc admisceat herbam


1030 Aut semen, gratum dicunt praestare saporem,
Euzomonque solent hac causa dicere Graeci
Erucam, succus quod gustu sit bonus eius.

Non modice mansam venerem stimulare vel haustam
Confirmant pariter medici pluresque poétae.

1035 Est cum lactucis haec herba comesta salubris,

Nanque calor dat temperiem cum frigore mixtus.


XXXI. PAPAVER.


Dicunt vim gelidam siccamque Papaveris esse,
Tres illi tribuunt species: flos unius albus,
Alterius roseus, rubeus pallensque minoris
1040 Flos est, hane vulgo dicunt agreste Papaver.
Cunctis nobilior est cui flos nascitur albus;
Ex huius teneris opium faciunt capitellis,
Incisa leviter summa cute, lacque quod inde
Defluit, excipiunt cochleis, siccumque reservant,
1045 Antidotis multis aptum variisque medelis.
Sunt, qui contundunt cum lacte suo capitella,
De quibus expressum siccant in sole liquorem;
Post primum succus vires habet iste secundas.
De specie vero, roseos quam gignere flores
1050 Dixi, conficiunt oleum de semine tunso




Non modicum gustu iocundum somniferumque.
Tertia, cui flos est rubeus semenque nigellum,
Praestat, si bibitur, reliquarum more soporem.
Elixatura tepida cuiuslibet harum
1055 Aeger si foveat faciem, vel si bibat illam,
Optatum capiet, nisi sit mors proxima, somnum.
Sperma nigri bibitum cum vino stringere ventrem
Dicitur, hocque modo fluxus inhibet muliebres;
Somnum dat bibitum, tussim compescit iniquam.
1060 Pondere denari debent haec semina sumi,
Nam plus letargum vel mortem saepius infert.
De folis eius tritis factum cataplasma
Eximie fauces dicunt curare tumentes,
Quosque vocant sacros extinguere dicitur ignes;
1065 Frigore vel cantu, potuve, cibove, vel aestu
Aspera si fuerit vocalis reddita vena,
Apposito tali fiet medicamine lenis.
Candida Meconii species (sic nempe vocari
Graecorum lingua dicunt quodcunque Papaver)
1070 Longe nobilior est utiliorque duabus;
Tunc cum lacte fluunt capitella Papaveris huius
Lecta coquantur aqua, cui sit pars tertia mellis
Addita, cuncta coquas, donec decoctio spissa
Sit quasi mel, varios sic conservetur ad usus:
1075 Sumpta facit somnum, tussim fugat, abstinet alvum,
Vocalis venae bene rheumatismata siccat.
Eius de teneris opium "factum capitellis,
Sicut iam docui, roseo miscebis olivo,
Unge caput mixtis, sedabitur his dolor omnis


1080 Et solet hoc unguen somni praestare quietem.
Praedictis admisce croci redolentia fila,
Auris curabis haec infundendo dolorem;
Hoc quoque femineo cum laete crocoque subacto
Ungendo calidam poteris sedare podagram;
1085 Ano suppositum solet hoc adducere somnum,
Istud idem solo praestare putatur odore.


XXXIII. CEP A.


De Cepis medici non consentire videntur:
Namque Dioscorides inflare caputque gravare
Atque sitim Cepas dicit succendere mansas,
1090 Fellitis non esse bonas inquit Galienus,
Flegmaticis vero multum putat esse salubres;
Non modicum sanas Asclepius asserit illas
Praesertim stomacho, pulchrumque creare colorem
Affirmat, quoties aliquis conspexerit illas;
1095 Et dicit: quisquis ieiunia solverit illis
Unaquaque die, quod vivet hic absque dolore.
Affirmant omnes mansas inferre soporem,
Et dicunt illas mollire salubriter alvum;
Appositas perhibent morsus curare caninos,
1100 Si tritae cum melle prius fuerint vel aceto;
Apponunt alii cum vino melleque coctas,
Transactisque tribus solvunt cataplasma diebus.
Sal, rutam Cepasque Dioscorides iubet anguis




Morsibus apponi, sic asserit ille iuvari.

1105 Femineo lacti commixtus succus earum
Pellit saepe graves infusus ab aure dolores;
Hic succus commixtus aquae bibitusque iuvabit
lllos, quos subitus facit obmutescere morbus.
Naribus attractus harum tantummodo succus

1110 Humores nocuos capitis deponere cogit;
Mansae vel potae tardantia menstrua purgant.
Triturasque pedum, soleae quas vel caligarum
Duriciae faciunt, succo sanabis eodem,
Cum gallinarum pingui si saepe perungas.

1115 Mane sibi dentes qui succo perfricat isto,
Dicunt hunc dentis nunquam sentire dolorem;
Ulcera compescunt oris cum pane comestae,
Intingens oleo coctas qui sumpserit illas,
Sedat quos intus dat dysenteria morsus.

1120 Contritis Cepis loca denudata capillis
Saepe fricans capitis poteris reparare decorem;
Oris foetori prosunt, fastidia tollunt,
Hasque iubent haemorrhoidis superaddere tritas.
Illarum succus caligine lumina purgat

1125 Admixtus melli, maculas quoque iunctus aceto
Emundare solet, si sint hoc saepe fricatae.


XXXIV. BUGLOSS A.


Lingua bovis graeco sermone Buglossa vocatur,
Haec choleram rubeam nimio fervore perustam
Purgat, cum vino fuerit si sumpta frequenter;




1130 Cardiacum, cholerae quem fecit copia nigrae,
Consimili potata modo curare valebit;
Humores nocuos pulmonis detrahit hausta.
Mixtus aquae tepidae si succus sumitur eius,
Illi, qui patitur sciasim, mire medicatur.

1135 Vim memorem cerebri dicunt servare periti
Vinum potatum, quo sit macerata Buglossa.
Laetos convivas decoctio dicitur eius
Reddere, si fuerit inter convivia sparsa.


XXNV. SINAPI


Inter eas, quas Pythagoras laudaverat herbas,

1140 Asseritur primam laudem tribuisse Sinapi;
Quartus ei gradus est in vi sicca calidaque.
Extrahit humores viscosos extenuatque,
Comburitque cutem, vis est sibi tanta caloris,
Maior vis eius in semine dicitur esse.

1145 Sensus exacuit cibus eius, commovet alvum,
Confringit lapides, urinam et menstrua purgat.
Si tritum iungas tepidae versesque palato
Ad solem capitis purgabit flegma nocivum.
Sternutamentis hoc admiscere salubre est,
1150 Illo nam capitis strictura resolvitur omnis.
Mansum confortat stomachum, suspiria sedat;
Morsus serpentum, tritum si mergis aceto




Et superapponis, tali medicamine curas;
Mansum pestiferos vetat intima laedere fungos.
1155 Vi nimium fervente cutem comburere dixi,
Sed tamen haec multis est utilis ustio causis:
Hac oculis nocuus capitis siccabitur humor,
Et qui destillans pulmonum concava laedit,
Et stomachi morbosque creat, tussimque phthisimque;
1160 Hac per vesicas coxae dolor inveteratus
Elicitur, sciasim quod graeco nomine dicunt;
Hacque tumor splenis durus iecorisque fugatur
Et multum causis haec subvenit inveteratis.
Utile tot causis quoniam cataplasma Sinapis
1165 Saepius a medicis variatur conficiendo,
Dicam qualiter hoc fieri iubeat Menemachus:
In mortariolo tritum bene pone Sinapis
Semen, iungatur huic panis candida mica,
Sic ut tertia sit panis pars iuncta Sinapi,
1170 His ficus siccas et mel iungas et acetum,
Aetatis quantum vel morbi causa requirit,
Nam quo plus ficus siccae vel mellis habebit,
Ille sinapismus tanto solet acrior esse,
Debilior, quo plus panis mittes et aceti.
1175 Ne tibi sit vilis, moneo, confectio talis,
Effectum cuius in multis saepe probavi;
Non tamen hanc iubeo cunctis apponere morbis,




Sed raro, magnis et causis inveteratis.
Plinius in musto cum semine praecipit huius

1180 Radices mergi, sic, postquam sumpserit harum
Omnem vim, vinum multum putat esse salubre
Faucibus et stomacho potatum, luminibusque,
Pluribus et capitis dicit prodesse querelis.
Infuso faciunt oleum de semine quidam,
1185 Utile lumborum vitiis, stupidis quoque nervis.
Exprimitur succus tenero de caule Sinapis,
Quem siccum mandens dentis tormenta fugabis.
Vocales venas semen lenire Sinapis
Mansum confirmant: adipi tundendo vetusto

1190 Commixtum scrophas disperget, si superaddas;
Illius fumus multum prodesse caducis
Dicitur atque sterae causas siecando iuvare.
Cum ficu tritum capiti superaddere raso
His qui letargum patiuntur, magna medela est,

1195 Vel si saepe pedes ungendo fricabis eorum.
Semen contritum melli coniunge vel uncto
Istud alopeciis iuvat unguen saepe fricando;
Acri cum vino lepras emundat inunctum.

Hoc quoque curatur manso periodica febris,

1200 Antea quam diri veniat commotio morbi.


XXXVL. CAULIS.


Caulis romana, Graecorum Brassica lingua
Dicitur; hic quamvis passim nascatur in hortis,




Est tamen illius ad multa salutifer usus:
Annis sexcentis usos medicamine Caulis

1205 Romanos Cato testatur, medicina priusquam
A medicis Romae descripta fuisset in usu,
Tune hortus escas illis dabat et medicinas. .
Vulnera non tantum curare recentia Caulem
Ipsemet affirmat, sed quamvis inveterata,

1210 Et cancros etiam; loca sed prius amne lavari
Praecipit, aut vino tepido, sic denique crudum
Unaquaque die bis tritum apponere Caulem.
Hordea quam dederint Cauli miscere farinam
Idem praecepit, rutam quoque cum coriandro

1215 Et sale permodico, sic omnia mixta terendo
Apponi dirae docuit cataplasma podagrae.

Hoc etiam morbis medicabitur articulorum,

Hoc quoque syringas ait et luxata iuvare,

Atque superpositum varios sedare tumores.
1220 lilius urinam, fuerit qui Caulibus usus,

Causis nervorum calefactam censuit aptam;

Hac ex urina pueri si saepe laventur,

Asserit illorum multum conferre saluti.

Haec Caulis de laude Cato. Scripsisse libellum

1225 Chrisippum dicunt huius de viribus herbae.
Omnes confirmant caligine lumina tergi,

Eius, qui viridi vescetur Caule frequenter.
Auget lac mammis cibus eius, menstrua purgat,
Atque iuvat stomachum sumptas ut concoquat escas;




1230 Si multum coquitur, restringere dicitur alvum,
At semicrudus solet illam solvere sumptus.
Assumptus crüdus, sic ut fingatur aceto,

Splen reprimit tumidum; semen depellit abortum.
Uncto cum veteri coctos bene contere Caules,

1235 His oleum roseum quantum res postulat addas,
Ardores nimios iuvat haec confectio febris,

Si superaddatur stomacho membrove calenti.
Acri non scissum si iungis alumen aceto
Et Caules, sic ut corpus redigantur in unum,

1240 Cuncta terendo diu potes his compescere lepras,
Et plures alias maculas his saepe perungens,
His etiam crines poteris retinere fluentes.
Dicitur et testes istud curare tumentes
Et varios morbos, genitalia quos patiuntur,

1245 Et melius si praedictis faba cocta iugatur.

Cum fenugraeco si tundas hunc et aceto,
Et super arteticos apponas ista dolores,
Multum subvenies illis, vitiisque podagrae

, Non modicum poterit istud cataplasma mederi.

1250 Uncto cum veteri Caulis cineres bene triti
Prosunt ad veteres lateris coxaeque dolores,
Sit licet haec vilis, tamen est medicina salubris.
Si Caulis semen mixto potatur aceto
Pellere saepe solet animalia noxia ventris.

1255 Fit cinis ex siccis Caulis radicibus ustis,
Subditus hic uvam relevat siccando iacentem.
Dentibus attriti succum glutire virentis




Affırmant raucae multum succurrere voci;
Naribus infusus succus purgat caput eius.
1260 Qui prius est Caules vix sentiet ebrietatem.
Evulsam Caulis radicem, postea terram
Quae non attigerit, collo Melicius inquit
Suspensam cunctos uvae depellere morbos.
XXNVI. PASTINACA.


Est Pastinacae virtus in semine tantum.
1265 Et radice sua; mulsa si decoquis eius
Radices, multum decoctio proderit eius,
Si potanda datur, splenis iecorisque querelis,
Lumborumque levat eadem potata dolorem.
Hanc si lacte coquas, decoctio sumpta iuvabit
1270 Asthmaticos quamvis veteres ventresque fluentes.
Radix illius collo suspensa tumores,
Ut quidam dicunt, compescit testiculorum; -
Qui Pastinacam fert aut qui mandidit illam,
Dicitur a nullo serpentum posse noceri.
1275 Accendit venerem si large sumitur illa.
Si circumscalpis dentes radicibus eius,
Dicunt ingenti persaepe dolore levari,
Ex vino Pastinacae si sperma bibatur,
Compescit diros, quos scorpius intulit, ictus.
1280 Sic quoque feminei ventris curare tumorem
Dicunt, quo mulier quasi praegnans esse videtur.




Appositum cancris tritum. cum melle medetur.
Quod pastum tribuat. est Pastinaca vocata,
Namque cibum nullae radices dant meliorem.


XXXVII. ORIGANUM.


1285 Origani vires calidae siccaeque leguntur,
"Tertius huic in utroque gradus conceditur esse.
Illius in vino curat decoctio sumpta
Quosvis pestiferos morsus, si saepe bibatur;
Cum mulsa sumptum prodest aconita bibenti,

1290 Sic multis aliis dicunt obstare venenis.
Conquassata iuvat mansum vel saepius haustum,
Hydropicos reprimit bibitum siccatque tumores.
Cum mulsa bibitum choleram deponere nigram
Dicunt, oxifali fuerit si pondere sumptum.

1295 Menstrua reducet bibitum vel si superaddas
Tritum, vel cocta mulier si se fovet herba.
Illius pulvis tussim cum melle repellit;
Pruritus, achoras maculasque cutis fugat omnes,
In quo decoquitur si saepius amne laventur;

1300 In lavacro iuvat ictericos haec coctio sumpta;
Succus praedictae viridis si sumitur herbae,
Uvas et fauces curat siccando tumentes;
Oris vulneribus medicabitur ore retentus;
Naribus infusus irino mixtus olivo

1305 Invisum capiti coget manare cruorem;




Auribus infusus sedat cum lacte: dolorem; -
Hie succus mixtus cepis et rhó syriaco
Ponitur ad solem tunc quando Sirius ardet,
Sicque quaterdenis fervebit in aere diebus,
1310 Si supponatur lecto confectio talis, :
Effugat (ut dicunt) animalia cuncta nociva.
His quibus ex aliquo vitio digestio tarda
Eveuit, ex vino prodest si sumitur. albo ;
Cum calida morsus stomachi lenire probatum est.
1315 lllius succos oleo mixtos et aceto |
Succida lana bibat, et sic superaddita membris
Luxatis et contusis multum iuvat illa.
Provocat urinam, lumbricos proiicit. haustum,
Dente diu tritum solet inde fugare dolorem.
1320 Omnia potatus succus iuvat interiora;
Eius cum succo si carica trita bibatur,
Sudorem poris producere fertur apertis,
Appositus coxis succus cum polline farris
Harum saepe gravem pellit reprimitve dolorem.


XXXIX. SERPILLUM.


1325 Serpillum veteres dixerunt, quod quasi serpat
"Terrae vicinum; huic fervida siccaque vis est.



Acri cum vino coctum contundis olivo, | x |
Cui rosa dat nomen, hoc unguine perline frontem
Aegroti, capitis solet hoc sedare dolorem.

1330 Nidor combasti serpentes effugat omnes
Et quodvis animal infundens ore venenum;
Hoc ideo miscere cibis messoribus est mos,
Ut si forte sopor fessos depresserit illos,
Vermibus a nocuis tuti requiescere possint;

1335 Pestiferos morsus bibitum iuvat appositumque.
Provocat urinas, compescit tormina ventris,
Splen iuvat, admixto si saepe bibatur aceto;
Si mel praedictis iungatur, sputa cruenta
lactantes mire potus solet ille iuvare;

1340 Haustum cum vino iecoris sedare dolorem
Dicitur, hicque solet producere menstrua potus.
XL. VIOLAE.


Nec roseus superare decor, nec lilia possunt
Fragrantes Violas specie, nec vi, nec odore.
Dicitur humida vis illis et frigida primo

1345 Esse gradu; species tres esse leguntur earum,
Noscere quas tantum diverso flore valemus:
Nam sunt purpurei flores albique nigrique,
Cunctis pene pares sunt in medicamine vires.
Inflammata iuvant loca, tritas si superaddas;

1350 Crapula discutitur bibitis, capitisque gravedo
Olfictu solo vel si caput inde coronas;
Anginis potae medicantur aqua resolutae.
Purpuream Violam dicunt curare caducos




Praecipue pueros, si mixto sumitur amne.

1355 Radices Violae cum mirrha tunde crocoque,
Hoc inflammatis oculis apponito nocte;
Contritis foliis Violae cum melle perungens
Ulcera sanabis capitis; si iungis acetum
Et cataplasma facis cedet collectio quaevis.

1360 Illius curat elixatura tumorem
Matricis, tepida si saepe fovebitur illa;

Ani fissuras, quas appellant ragadias,
Addita cerotis medicatur saepe perunctas;
Pustula si fuerit, melli superadde iugatam,

1365 Illius semen cum vino menstrua purgat,
'Tritae commixto radices eius aceto
Splen siccant bibitae vel spleni si superaddas;
Hocque modo calidam dicunt sedare podagram.
A stomacho choleram rubeam potata repellit

1370 Herba virens Violae vel flos siccusve recensve,
Morbos de cholera rubea vel sanguine factos,
Mollibus in costis aut in pulmonibus ipsis,
Sedat si mixto potabitur amne recenti;
Infantum tussim sic et suspiria sedat.

1375 Ex Violis oleum sicut de flore rosarum
Conficiunt, multis quod dicunt utile causis,
Auribus infusum sonitum fugat atque dolorem,
Et capiti prodest, quocunque dolore laboret,
Leniter infrigidans corpusque sopore resolvens,

1380 Lumbricos necat infusum bibitumve vel unctum,
Et capitis furfur oleo depellitur isto.




Os capitis ictu fuerit si forte plicatum

In tantum, ut linguae patiens amiserit usum,

Fac prius hanc Violam cum vino sumere tritam,
1385 Postea, si fuerit capitis pars dextera laesa,

Contritam plantae pedis hanc adnecte sinistri,

Atque e converso facias si laeva plicata est:

Os resilit, linguaeque die redit usus eadem,

Ut Justus tradit medicus, qui talia scripsit.
1390 Altera vis Violae fertur mirabilis esse:

Albae si Violae radix teneatur in ore

Et transglutitus sit succus saepius eius,

Vulneris immodicum tradunt mox sistere fluxum,

Hanc liquiritiae tradit vim Plinius esse.


XLI. ARISTOLOCHI A.


1395 Aristolochiae species tres dicimus esse,
Longa prior, radix est cuius longa, vocatur.
Dicta rotunda sequens, quod sit radice rotunda,
Tertia Clematis graeco sermone vocatur,
Viribus haec pene par dicitur esse rotundae.

1400 Omnes vim calidam siccamque leguntur habere,
In primo vis sicca gradu fervensque secundo.
Pestiferos morsus cum vino. sumpta zo£uzde
Curat et assumptis prodest sic hausta venenis,
Hocque modo tardas educit sumpta secundas,




1405 Cum pipere et mirrha putredine mundat ab omni
Post partum potata steras, vel subdita tantum,
Asthmaticis prodest et frigora sumpta repellit;
Pleureticos curat mixto si sumitur amne.
Quodlibet infixum superaddita trita repellit, -

1410 Vulnera cum mellis purgatque repletque liquore;
Quod si praedictis irim coniungis et inde
Ungas gingivas, dentes putredine purgat.
Splenis duriciam solvit laterisque dolorem,

Si mixta potatur aqua; febresque malignas

1415 Hoc potata modo fertur compescere mire.

Sic etiam spasmis super omnia subvenit hausta
Et sedat diram sic saepius hausta podagram,
Et morbum curare solet sic sumpta caducum,
Et ventris nimium sic mitigat illa dolorem,

1420 Et sic fit sumpta levior paralyticus illa.
Daemonium fumus depellere dicitur eius,
Infantes fumo tradunt hoc exhilarari.

Fistula curatur huius radicibus herbae,
Si bene purgatis eius loca concava farcis;

1425 Singultus sumpta sedari dicitur illa.

Omnia Zozg« potest quae dixi posse rotundam,
Longa tameu vires habet illa debiliores,

Unde quidem si defuerit quandoque rotunda
Par pondus longae ponatur dimidiumque ;

1430 Fomento longae prodest decoctio mire
Matricum morbis humores extenuando




Pingues, et purgat eadem si sumitur illas.
Plinius hanc formare mares cum carne bovina
Appositam vulvae postquam conceperit inquit.
1435 Trita necat pisces, admixta calce, rotunda,
Hanc ideo quidam terrae dixere venenum.


XLI. MARRUBIUM.


Marrubium nostri, dixerunt Prassion Argi;
Hanc herbam medici calidam siccamque secundo
Tradunt esse gradu; decoctio totius herbae

1440 Seminis aut eius phthisicos mire iuvat hausta,
Pectoris haec varios compescit potio morbos,
Et melius prodest, illi si iungitur iris;
Asthmaticos sic sumpta iuvat tussimque repellit.
Accelerat partus eadem pellitque secundas;

1445 Si mel Marrubio iungatur, vulnera purgat,
Hocque modo curat, quae rodunt ulcera carnem;
Dicitur hoc bibitum lateris sedare dolorem.
Omnibus his succus siccatus proderit eius;
lllius succus cum vino melleve mixtus

1450 Prodest luminibus caligine debilitatis ;
Sic iuvat ictericos iniectus naribus idem,
Auriculaeque gravem dicunt curare dolorem,
Hunc mixtum roseo si fundas intus olivo.
Usum Marrubii dicunt non esse salubrem

1455 His, qui vesicae morbo renumque laborant.


XLlil. IRIS.


Iri dat florum nomen color ipse suorum:
Coelestis similes sunt nempe coloribus Iris.
lllyricam dicunt illam, quia plurima nasci
Fertur in lllyria. "Vis eius sicca calensque -
1460 Dicitur atque gradum dant huie in utroque secundum.
Maior vis huius est in radicibus herbae,
Has desiccandas, per frusta rotunda secatas,
Sic ut se partes non tangant insere filo,
Inque loco sicco fac suspendantur in umbra,
1465 Vix aliter totum poteris servare per annum.
Cum vino sedant tussim, praebentque soporem,
Si latitans intus sanies praecordia laedit,
Pellitur illarum cum vino pulvere sumpto;
Cum mulsa bibitus choleram depellit iniquam,
1470 'l'ormina commixto bibitus sedabit aceto,
Hocque modo sumptis dicunt prodesse venenis,
Spleneticis et contractis et frigore laesis
Cum vino bibitus pulvis medicabitur eius,
Hocque modo sumptus tardantia menstrua purgat.
1475 Duricias stericas radicum coctio mollit,
Si subtus tepida foveantur saepius illa;
Haec cum clysterio si sit subiecta per anum,
Non modicum sciasis dicunt prodesse dolori;



De radicibus his mixto collyria melle

1480 Fiunt, quae vulvae pellunt subiecta secundas,
Inque locis haec fixa cavis syringia curant.
Commixtus melli desiccat vulnerà pulvis,
Carneque nuda replet, si sit superadditus, ossa.
Pulveris ellebori pars tertia iungitur albi

1485 lris radicum tenui cum pulvere duplo,
Pulvis uterque simul commixto melle ligatur,
Hoc superappositum purgat lentigine vultum,
Et papulas eius istud cataplasma repellit.


XLIV. ENUL A.


Enula, quam Graecus Elnam vocat Eleniumque
1490 Dicitur a medicis, est forma cognita cunctis.
Humida vis eius et fervida dicitur esse,
Humor habere gradum primum, fervorque secundum
Dicitur. lius decoctio menstrua purgat
Si hibitur, movet urinam, depellit abortum,
1495 Dicitur haec eadem stipatum solvere ventrem.
Radix trita fugat sciasim superaddita coxae;
Ex eius foliis cum vini nectare coctis
Mire nefreticis renes involvere prodest.
Eius radicum pulvis cum melle voratus
1500 Tussim compescit, orthopnoicisque medetur;



Cum succo rufae succus si sumitur eius,
Affirmant ruptis quod prosit potio talis.


XLV. YSOPUM.


Est Ysopum siccum calidum quoque, tertius illi
Est in utroque gradus. Eius decoctio facta

1505 Sic ut cocta simul sint mel, ficus quoque sicca,
Prodest non modicum patientibus hausta catarrhum,
Subvenit et voci raucae versata palato,

Et prodest cunctis pulmonum sumpta querelis;
Lumbricos ventris eadem potata repellit.

1510 In pectus capitis si destillatio fiat,

Quod persaepe solet tussim phthisimque creare,
Prodest haec eadem decoctio sumpta frequenter;
Omnibus his prodest pulvis cum melle iugatus.
Contrito viridi si iungitur oxymel illi,

1515 Sicque datur bibitum, stipatum molliet alvum,
Cum vento nocuo viscosum flegma repellens;
Cardama si iungas his, solves fortius alvum.
Potio si viridis vel sicci saepe bibatur,

Vultibus eximium fertur praestare colorem;

1520 Cum nitro et ficu sicca si conteris ipsum,


Et superapponis spleni cataplasma tumenti
Hydropicisve, solet siccando repellere morbum;
Cum vino bibitum praecordia tensa relaxat,
Et quicunque nocet tumor interiora recedet.
1525 In quo decoquitur si dens foveatur aceto,
Fertur ab immodico cito saepe dolore levari.
Accensi fumo sonitus compescitur auris.
Elixum appositum livores limpidat omnes,
Sic iuvat ietericos iniectum naribus idem.
1530 Auriculae dicunt gravem curare dolorem,
Hoc mixtum roseo si fundis intus olivo.


XLVI. ASARUM.


Est Asarum graece dictum, Vulgago latine.
Haec calidae et siccae virtutis dicitur esse,
Tertius est illi gradus, ut dicunt, in utroque.
1535 Provocat urinam, potataque menstrua purgat,
Hocque modo iecoris medicatur sumpta dolori,
Hydropicosque iuvat, sciasim fugat hausta frequenter,
Et vulvae morbis decoctio subvenit eius.
Dicitur ictericum potata repellere morbum,
1540 Elleborique modo vomitu praecordia purgat,
Sed non est huius purgatio tam violenta,
Nec metuenda quidem, si fiat taliter illa:




Aetatem et vires eius circumspice primum,
Quem purgare voles, et tempus quale sit anni,

1545 Et si sit regio fervens vel frigida valde,

Aut si temperiem mediam tenet inter utrumque;
Nam senibus puerisque parum donare licebit,
Aetatis mediae plus his iuvenesque requirunt,
Pinguibus et validis plus dandum quam macilentis

1550 Debilibusque viris, magis in gelida regione
Dandum quam calida, duris quocunque labore
Plus illis tribues, quos reddunt otia molles.
Haec circumspiciens et caetera talia tractans
Non solum tutus dabis hanc, sed quaslibet herbas

1555 Quae purgant vomitu stomachum, ventremve resolvunt.
Sed quia de cunctis dixi communiter herbis,

Quo sit danda modo proprie Vulgago docebo:
De folis eius triginta recentia tollens,
Adde meri tantum quo possint cuncta recondi,
1560 'Tota nocte mero facias macerentur in illo,

Mane terens vino, quo sunt macerata, resolve;
Tune olus excoctum cum pingui carne recenti
Porcina prius aegroto da sufficienter,

Et sumat vini quantum vult fortis et albi,

1565 Sic Asari succum colatum trade bibendum.
Fortibus et magnis est hic numerus foliorum
Sufficiens, reliquis (ut diximus) est minuendus,
Iuxta quod vires, aetas et tempora poscunt.

ΧΙ. MENTHA


Vim calidam siccamque gradu fert Mentha secundo.
1570 lllius potu vis digestiva iuvatur,

Confortat stomachum, vomitum quoque detinet hausta,

Lumbricosque modo depellere fertur eodem.

Diversis morbis occurrit testiculorum,

Si foveantur aqua, qua Menthae cocta sit herba;
1575 Concretum solvit lac mammis addita trita,

Instillata fugat auris cum melle dolorem,

Asperitas linguae fugit illa saepe fricatae,

Haustaque cum sapa partum solet accelerare,

Trita canis morsum superaddita cum sale curat.
1580 Haec haemoptoicis mixto succurrit aceto;

Matrici succus si subditur illius, ante

Quam fiat coitus, mulier non concipit inde.

Caseolos succus putrescere non sinit eius

Admixtus vel si viridis superadditur herba.


XLVII. CYPERUS.


1585 Vim Cypero medici calidam siccamque secundo
Dicunt esse gradu. Potu depellitur eius
Calculus, urinae purgat laxatque meatus.

Dicit Apollodorus, quod pellere possit abortum,
Si mulier foveatur aqua, qua coxerit illum;

1590 Asserit hic idem consumere posse lienem
Illius fumus, si saepius ore trahatur;

Si se sanus homo fumo subfumiget illo,


Dicit eum fieri firmum magis et. leviorem.
Subvenit alarum vitiis admixtus olivo
1595 Succus, sic vitium fugat intertriginis unctum,
Humores nimios desiccat saepius haustum.
Illius solus pulvis cum melle iugatus
Ulcera mirifice vel vulnera putrida purgat,
Praecipue pulvis hic ulceribus valet oris.
1600 Si bibitur stomachum confortat debilitatum,
Hydropicis multum succurrit saepius haustum,
Atque per urinas humores purgat aquosos.
Contrito validum Cypero si iungis acetum
Ulcera, quae serpunt, cohibes medicamine tali.


XLIX. PAEONIA.


1605 Paeoniam medici calidam siccamque fatentur,
Hancque tenere gradum dicunt in utroque secundum.
Splen, iecur et renes cum mulsa sumpta iuvabit,
Si iungatur ei violenter amygdala trita,

Menstrua sic purgat et fluxum detinet alvi.

1610 lllius in vino decoctio saepius hausta | 80}
Vesicae duros sedat sie sumpta dolores,

Et scotosim sie illa iuvat stomachique dolorem,
Nefreticos eadem multum iuvat, ictericosque.
Calculus infantum potu depellitur eius;

1615 Pressuras, inferre solent quas somnia nocte,

Paeoniae semen, bibitur si saepius, arcet.




Illius radix pueris suspensa caducis
Non modicum prodest, Galienus ut asserit auctor;
Quendam se puerum narrat vidisse caducum,

1620 Aetas cuius erat annorum circiter octo,
Paeoniae puer hic radicem ferre solebat
Appensam collo;. quadam vice. decidit illa,
Moxque puer cecidit, solito. qua more ligata
Protinus evasit; Galienus vero probare

1625 Rem plene cupiens radicem denuo dempsit
De collo pueri, cecidit, viguitque resumpta;
Cognita vis herbae fuit huius sic manifeste.
Ipse Dioscorides cunctis ait esse caducis
Aptam, si bibitur vel si suspenditur illa.

1630 Seminis illius ter quinque rubentia grana
Cum vino fluxum matricis sumpta. coércent;
Nigra solent varios matricum pellere morbos,
Si totidem dantur cum vino nocte bibenda.
Huius sunt geminae species, mas dicitur una,

1635 Altera, quae minor est, species est femina dicta:
Radix maioris est palmis longa duabus
Grossaque ceu digitus; radix divisa minoris
Dicitur in plures radices, haec bene purgat
Post partum potata steras vino sociata,

1640 In cunctis reliquis similis vis dicitur illis.

L. BARROCUS.


Herbam, quam Graeci dixerunt Mellisophyllon,
Barrocum nostri dicunt vulgariter; illa

Prae cunctis apibus gratissima dicitur herbis.
Nec gaudere magis ullius flore videntur;

1645 Contritis foliis apium si vasa perungas,

Non fugient, meliusque facis, si lac sibi iungas,
Unguine cultores retinent examina tali;
Auxilium praesens apium fert ictibus illa,

Ictus detrita tegitur si protinus herba,

1650 Hocque modo, quos vespa nocet vel aranea, curat.
Trita solet veteres compescere cum sale strumas,
Hocque modo vitiis dicunt succurrere sedis,
Femina purgatur decocto cum sale succo,

Tali discutitur inflatio noxia potu;

1655 Eius si viridis decoctio saepe bibatur,

Antiquos dysentericos iuvat et ciliacos,
Asthmaticis eadem prodest orthopnoicisque,
Ulcera depurgat, morbos levat articulorum.
Herba canis morsus superaddita cum sale curat

1660 Eius fomento; decoctio menstrua purgat,

Ore retenta solet dentis sedare dolorem,
Lumina purgari caligine Plinius inquit,
Eius si succo fuerint cum melle peruncta.

LI. SENECION.


Erigeron Graeci, nos Senecion vocitamus,
1665 Quod canis similis videatur flore capillis;

Nascitur in muris et in hortis et tegulatis.

lllius herbae vis frigida dicitur esse,

In medicinali radix non ponitur usu.

Flores cum folis tundens infundito vini
1670 Permodicum dulcis, et sic tepefacta tumori

Haec simul apponas ani vel testiculorum;

Addito thus istis, nervos et vulnera quaevis

Curabis facile posito cataplasmate tali.

Haec eadem triti facient eius capitelli.
1675 Potari prohibent, quia suffocare bibentem

Quidam confirmant, at contra Plinius auctor

Ictericis quosdam potum donasse salubrem

Cum vino dicit, talique modo medicari

Morbis vesicae, plures ait ille probasse,
1680 Et cordis vitiis illam iecorisque dedisse,

Torminibus quoque cum passo, iuvisseque potu

Hoc varios morbos, praecordia quos patiuntur;

Et viridis facit hoc si tincta voretur aceto,

Trita solet duras haec cum sale spargere strumas;
1685 Hanc circumscriptam si quis fodiat sine ferro



Et tangat dentem vicibus tribus inde dolentem,
Unaquaque spuens vice, postque reponat eodem,
Quo fuit orta, loco, sic rursum vivat ut herba,
Plinius ut dicit, non amplius ille dolebit.
LI. CHELIDONIA.


1690 Esse Chelidoniae species geminae referuntur
A medicis: species est maior prima vocata,
Altera vero minor; oculis medicatur utraque,
Coecatis pullis hac lumina mater hirundo,
Plinius ut scribit, quamvis sint eruta, reddit;
1695 Hanc nasci dicit avibus venientibus illis
Et desiccari, solito dum more recedunt,
Indeque nomen habet Chelidonia, namque chelidon
Dicitur haec volucris Graecorum more vocari.
Florentis succus cum melle coquatur in aere
1700 Igne levi, spumam donec proiecerit omnem
Et quasi crassitiem mellis decoctio sumat;
Utilius nullum dicunt oculis medicamen,
Quos caligo nocet, si sint hoc saepe peruncti.
Conteritur iuncto sibi radix eius anetho
1705 Et sic ictericis cum vino sumitur albo;
Dentis, ut affirmant, prohibet contrita dolorem.
De folis eius contusis si cataplasma
Cum vino fiat, maculas abstergere dicunt.

LI. CENTAUREA.


Sunt Centaureae species, maiorque minorque,
1710 Ut suprascriptis dixi de pluribus herbis,
Sed quia perpaucis species est cognita maior,
Hanc praetermittens vires narrabo minoris,
Quam notam cunctis credo vulgaribus ipsis.
Desiccativae virtutis dicitur esse,
1715 Non modicum plagas conglutinat inde recentes,
Inque cicatricem veteres superaddita ducit;
llli, qui sciasim patitur, decoctio mire
Prodest, illius si sit subiecta per anum,
Sanguine detracto sedat mox illa dolorem,
1720 Fomento nervis eadem medicabitur aegris.
Illius succus deducit menstrua sumptus,
Pellit abortivum; medicamina cuncta maligna
Cum vino sumptum dieunt purgare per alvum;
Melle sibi iuncto caligine lumina purgat.
1725 lllius exprimitur autumni tempore succus,
Quem desiccatum ferventi sole reponunt,
Ad rerum curam, quas diximus ante, salubrem.


LIV. COLUBRINA.


Herba, Dragonteam Graecorum quam vocat usus,

Haec eadem vulgi lingua Colubrina vocatur,
1730 Quod colubro similis maculoso cortice surgit,

Ex quibus antiquis expertum credimus esse,




Quod queat a simili colubrina venena fugare.
Quisquis se trita radice perunxerit eius,
'Tutus ab incursu serpentum dicitur esse;
1735 Morsibus illarum cum vino sumpta medetur.
Si iungas oleum cum succo seminis eius
Auribus infundens poteris sedare dolorem;
Hoc succo lanam madidam si naribus addas,
Compesces morbum, qui polypus est vocitatus;
1740 Sic etiam cancris magnum solet esse iuvamen.
Succo radicis eius caligo fugatur
Et varii morbi, quos lumina perpetiuntur,
Ex ipso puro si sint lita melleve mixto;
Et prodest oculis radix si manditur assa;
1745 Cum pusca granis ter denis seminis haustis
Lumina munda ferunt pulsa caligine reddi.
Si marcescentis illius floris odorem
Nare trahat praegnans, deponere fertur abortum,
Vel si sit radix matrici subdita trita.
1750 Pulvis radicis eius cum melle iugatus
Tussim compescit sumptus, sedatque catarrhum
Et confert haemoptoicis; hoc saepe iuvamen
Pectoris humores exhaurit non redituros;
Omnibus his prodest radix si sumitur assa,
1755 Istud idem faciet eius decoctio sumpta.
Eius cum vino radix venerem movet hausta.
Provocat urinas, fagedaenica vulnera purgat,
Si sit ei tritae cum melle bryonia iuncta;
Vulneris haec mundat sordes, syringia curat,




1760 Sola sibi iuncto maculas depellit aceto.
Esse pedum vitium dicunt, cui pernio nomen
Est a pernicie membri patientis id ipsum,
Plebs dicit mulam, solet hoc de frigore nasci,
Amne Dragonteae radices decoque tali,

1765 Pernio deletur, si saepius amne fovetur.


.LV. GAISDO.


Isatis a Graecis est vulgo Gaisdo vocata,

Non modicum quaestum praebens tinctoribus herba.

De folis e:us tritis factum cataplasma,
Vulnera (magna licet) conglutinat atque cruorem.
1770 lorum sistit, reprimit quoscunque tumores,

Si cum melle teris hanc, sordida vulnera purgat;

Emundat maculas et sacro subvenit igni,

Ovi si iungens albumen eam superaddas.


LV. ELLEBORUS ALBUS.


Elleborum geminas species testantur habere,
1775 Album, quod sursum purgat, nigrumque deorsum;
Vim siccam calidamque tenent et tertius illis
Est in utroque gradus, nigro violentius album
Dicitur, unde prius dicam de viribus eius.
Suppositum quocunque modo depellit abortum,
1780 Naribus attractus sternutamenta movebit
Illius pulvis capitis pellentia morbos;
Miscetur confecturis, quae lumina purgant,



Et multum prodesse ferunt vitiis oculorum.
Pultibus admixtus mures pulvis necat eius,

(785 Et cum lacte datus est muscis perniciosus.
Dicunt per vomitum varios educere sumptum
Humores, veteresque ferunt sie pellere morbos,
Purgatur tali vomitu vertigo vetusta,

Insanis, melancholicis valet atque caducis,

1790 Saepeque curatur sumpto lymphaticus isto.
Hydropicis in principio mire medieatur,
Emundat lepram, tetanum fugat atque podagram,
Confirmat tremulos, redeuntia tormina curat,
Diversis vitiis stomachi sciasique medetur

1795 Et tussi veteri, febribus super omnia prodest
Quartanis, annis iam pluribus inveteratis.
Ingenti cura sumpturum Plinius ipsum
Admonet, ut septem se praeparet ante diebus,
Humectisque cibis corpus bene temperet omne,

1800 Nec sero coenet, qui debet sumere mane,

Et quando sumet, iubet explorare serenam

Et calidam claramque diem, ventisque carentem;
Observare quidem curam si spreverit istam,
Passurum nimios affirmat eum cruciatus,

1805 Elleborumque iubet in pultibus antea coctum
Aut in lente dari, sic dicit non nociturum;
Hocque dari prohibet senibus puerisque tenellis,
Mollibus et timidis, animique viris muliebris,
Et macris nimium: dicit non accipiendum ;

1810 In succo ptisanae vel mulsa paneve coctum





Sumere praecipiunt alii, sic utile dicunt.
Philo composito fertur scripsisse libello,
Qualiter Elleborum sit nobis accipiendum,
Inque suis Ipocras aphorismis istius herbae
1815 Solius meminit, quam noverat utiliorem.
Plures scripserunt huius de viribus herbae,
Et quo sit sumenda modo. docuere quibusque ;.
Non tamen inveni, perplura volumina volvens,
Ullum, qui certum pondus donare iuberet
1820. Illius; dixisse satis se, credo, putabant,
Cum iuxta vires, aetates, tempora dandum
lussissent, mihi vero satis non esse videtur
Tutum, rem, subitum quae confert saepe periclum,.
Commendare dari cuiquam sine pondere certo.
1825 Plinius ut scribit, 'Fhemison. donare solebat
Ellebori dragmas geminas, tribuisse sequentes
Bis binas etiam confirmat, non tamen ipse,
Pondere quo iubeat sumi, statuisse videtur;
Cum tamen Ellebori nigri iubeat dare dragmam,
1830 Quatuor aut serupulos, mihi significare videtur,
Albi dimidium pondus. tantummodo. dandum,
Quod longe nigro violentius esse fatetur.



LVII. ELLEBORUS NIGER.


Elleborum nigrum non est adeo violentum,
Nec formidandum quantum quod diximus album;
1835 Hoc quoque praecipiunt veteres in lente coquendum,
Aut in iuscellis; sic insanis medicari
Assumptum dicunt et sie prodesse podagrae.
Hydropicis mota febre dicitur auxiliari,
Miram sentit opem sumpto paralyticus illo,
1840 Et varios bibitum morbos levat articulorum,
Edueit choleras varias et flegma per alvum,
Elixaturae potu caligo fugatur,
Duricias suppuratas factum cataplasma
Concoquit et purgat; vacuat syringia callo
1845 Infixus modicus radicis surculus eius,
Postque dies geminos sit surculus ille remotus.
Hordea, quam dederint, contrito iunge farinam,
Hydropicus tumor appositis siecabitur istis;
Menstrua suppositum purgat, depellit abortum,
1850 Auditum reddit, si surdis auribus illud
Imponas et post biduum triduumve repellas.
Appositum tollit maculas eius cataplasma,
Emundat lepras, scabies quascunque repellit.
Ore diu tentum, quo coxeris illud, acetum
1855 Dentis non modicum dicunt sedare dolorem.


Ellebori nigri praecepit Plinius unam
Donari dragmam, leviter sic promovet alvum,
Plusquam bis binos obolos vetat accipiendum.


.LVIL VERBENA.


Verbenam lerobotanum Peristereonque
1860 Appellant Graeci; species haec fertur habere
Binas, effectus est idem pene duabus.
Cum vino iuvat ictericos, si saepe bibatur;
Pestiferos morsus curat superaddita trita
Cum vino (renovanda quidem per quatuor ista
1865 Est medicina dies); oris bene vulnera purgat
lllius succus tepidus si volvitur ore, ,
Hoc quoque facta recens herbae decoctio praestat,
Hac etiam quaevis putredo repellitur oris,
Si tepefacta diu volvatur fauce sonora.
1870 Glutinat herha recens vulnus superaddita trita,
Occurrit cunctis cum vino sumpta venenis.
Quae furit alternis febris accedendo diebus
Pellitur hac, tribus assumptis radicibus eius
Cum totidem foliis potetur aqua resoluta
1875 lsta prius, patiens quam frigus sentiat ullum;
Hocque modo. febribus quartanis illa medetur,
Bis binis foliis cum tot radicibus haustis.
lllius in vino si sit decoctio facta,
Convivas hilares inter convivia sparsa



1880 Reddere narratur, ut iam praescripta buglossa.
Hanc herbam gestando manu si quaeris ab aegro:
Dic, frater, quid agis? bene si responderit aeger,
Vivet, si vero male, spes est nulla salutis.
Ex hac compositam quidam iussere coronam
1885 Apponi capiti causa quacunque dolenti,
Sic dicunt illam celerem conferre medelam.
Plinius affirmat, hanc omnibus esse salubrem
Visceribus, lateris morbis, iecorisque querelis,
Pectoris et vitiis, et praecipue medicari
1890 Pulmonum causis hane asserit ille pthisique.
Parotidas reprimit adipi commixta vetusto.
Herbam cui nomen foliis de mille dedere
Betonicamque pari Verbenae pondere iunge,
Haec mixta potentur aqua, nullum medicamen
1895 Utilius credunt illis, quos calculus angit.
Non modicum laudare Magos hanc asserit herbam
Plinius, hanc cunctis dicunt obsistere morbis,
Et quod quisque petet hac impetrare perunctum:
Sic et amicitias captari posse potentum
1900 Et pelli febres et plurima talia fingunt,
Quae, quamvis natura potens concedere posset,
Vana tamen nobis et anilia iure videntur.


ΠΧ, CHAMAEDRYS.


Chamaedryos graece, quae Gamandrea latine

Dicitur; hanc herbam calidam siccamque fatentur,
1905 'lertius est in utroque gradus. Depellit abortum,

Si mixta potetur aqua, tussique medetur,

Conquassata iuvat; si mixta bibatur aceto,

Splen siccat; purgat cum vino menstrua sumpta;

Hydropicis in principio sic sumpta medetur,
1910 Sic quoque pestiferis oecurrit morsibus illa.

Cunctis praedietis prodest superaddita trita;

Sordens purgabit vulnus, licet inveteratum,

Si cum melle teras et tritam desuper addas.

Chamaedryos oculi succo cum melle peruncti
1915 Dicuntur clari dempta caligine reddi;

Si tritam misces oleo corpusque perungas,

Pellet frigdorem, revocabit et ipsa calorem.


LX. MAURELL A.


Herbam, quam Graeci Strignum dixere, Latini

Maurellam dicunt; vis eius frigida valde est.
1920 Dicitur auriculae mire sedare dolorem

lius succus, si sensim funditur intus;

Egilopis Strigni dicunt cataplasma mederi,



Istud idem dieunt capitis prodesse dolori;
Una cum Strigno si sal panisque terantur,

1925 Parotidas reprimit cataplasmatis addita more; {
Strigni prurigo depellitur illita succo; '" 2001
Succus suppositus fluxum stringit muliebrem.

Contritis eius foliis coniunge polentam, |
His superappositis sacer ignis et herpeta mordax

1930 Dieitur expelli; si vero iunxeris istis |
Argenti spumam, cerussam, oleumque rosatum, sie ΟἿΟΣ
Fortius et melius praedictum fit medicamen.


LXI. IUSQUIAMUS.


Iusquiamum Graeci quam nostri Caniculatam
Dicunt, huic herbae virtus est frigida valde.
1935 'Tres habet haec species, semen profert prior album,
Altera subrufum, producit tertia nigrum;
Nobilior reliquis est semen quae gerit album,
Pro quo si desit mos est apponere rufum,
Nigrum vero frequens medicorum respuit usus.
1940 lusquiami foliis contritis adde polentam,
Haec adhibendo potes quosvis curare tumores,
Sic mire calidam potes infrigidare podagram,
Auribus infusus vermes succus necat eius,
Illarumque solet varios lenire dolores.
1945 Ore diu tepidum si contineatur. acetum,
Quo sint decoctae radices illius herbae,


Dicitur immodicum dentis placare dolorem.
Expressus succus contriti seminis eius
Viscosum calidumque potest compescere rheuma,
1950 Si fuerint oculi patientis saepe peruncti.
Seminis illius obolus cum semine mixtus
Miconis pariter cum mulsa sumitur illis
Utiliter, fluxum matricis quae patiuntur,
Et dicunt haemoptoicis sic posse mederi,
1955 Vel quocunque modo sanguis iactetur ob ore,
Dicitur hic potus medicari saepius haustus.
Cum vino tritum semen cataplasmaque factum
Mammas et testes dicunt curare tumentes;
Emplastris multis apponitur antidotisque.
1960 Infert sicut olus haec herba comesta maniam,
Praestat idem succus in quovis vulnere fusus.


LXI. MALYV A.
Dixerunt Malvam veteres quod molliat alvum,

Esse cacostomacham Sextus Niger asserit illam

Atque Dioscorides, tamen interioribus ambo '
1965 Sumptam sicut olus multum prodesse fatentur,

Et sic vesicae dicunt illam medicari,

Sicque venenosis occurrere potibus illam.

Hi quoque confirmant, Malvae foliis salicisque

Ex aequo tritis citius meliusque cruentum


1970 Sanari vulnus, emplastris quam pretiosis.
Addunt auctores ipsi, quod Malva potenter
Conquassata iuvet adipi commixta vetusto,
Unius caulis radix admota dolori
Dentis sedat eum; venerem stimulare refertur

1975 Haec eadem, femori si lino adnexa geratur.
In lana nigra tectam si gesserit illam
Femina, mammarum dicunt occurrere morbis;
Scripsit abortivam 'Thebana Olympias illam,
Si resolutus adeps miscebitur anseris illi

1980 Et sic subdatur, veluti pessaria, vulvae.
Contritis foliis illius cum sale pauco
Egilopas pelles, succoque medeberis eius
Puncturis apium; cui si coniungis olivum,
Corpus et inde linas, apium te nulla nocebit.

1985 Decoctam lotio capiti superaddito malvam,
Sic turpes achoras pelles furfurque nocivum;
Decoctis eius foliis si iungis olivum,
Extingues ignem sacrum cataplasmate tali.
Et combusturis illo bene subvenis ignis.

1990 Duricias stericas eius decoctio mollit,
Intestinorum causis matricis et ani
Haec eadem mire prodest, si subditur illis.

LXHIL PARATELL A.


Herba solet Lapathi vulgo Paratella vocari,
fllius species dicuntur quatuor esse,

1995 Par tamen est ferme vis omnibus in medicina,
Omnibus est illis fervens austeraque virtus,
Unde quidem stomachum confortat sumpta, soletque
In stomacho clausum per ructus pellere ventum,
Sumptaque sicut olus fertur restringere ventrem.

2000 Pruritus mordax scabiesque cutis laceratrix
Illius tepido cedunt apozimate fota;

In vino coctae radices et bene tritae
Appositae scrophas compescunt parotidasque.
Eius saepe tepens si coctio gargarizetur

2005 Uvas sedabit tumidas dentisque dolorem.

Haec dysentericos potu iuvat et ciliacos,
Pellitur hac tepida dolor auris si foveatur.
Decoctas valido radices eius aceto

Et tritas spleni superaddito saepe tumenti,

2010 Quamvis non modicum reprimet siccando tumorem.
Cum vino vel aqua radicum coctio facta
Menstrua restringit potu, lapidesque repellit;
Haec eadem iuvat ictericos, suspensaque collo
Illius radix scrophas nasci prohibebit.

LXIV. LOLIUM.


2015 Frumentis nocuam Lolium Graecus vocat herbam,
Quam nostri dicunt vulgari more Nigellam.
Cancros emundat, pascentia vulnera curat,

Cum raphano modicoque salis superaddita trita;
Zernas et lepras cura compescis eadem.
2020 Sulphure cum vivo purgamentisque columbae
^ Admisce Lolium, semen quod lilia praebent
His iungas, haec cocta mero superaddito scrophis,
Sic scrophas spargit, sic apostemata rumpit;
Duriciasque alias emolliet hoc cataplasma.

2025 Mulsa decoctum commixto thure crocoque
Apponas coxae, sciasis quam vexat iniqua.
Parturiens mulier si se subfumiget illa,

Asseritur citius ventris deponere pondus.


LXV.. CICUTA.


Frigida letiferae vis est natura Cicutae,

2030 Unde necat gelidi potantes more veneni;
Qui perit hac herba cutis eius fit maculosa,
Unde genus mortis valet haec per signa probari;
Publica poena reis haec esse solebat Athenis,



Hac sumpta magnus Socrates fuit exanimatus;
2035 Qualiter hoc fiat non aestimo dicere nostrum,

Cum nil quod noceat, sed quod iuvat est referendum,

Hac sumpta si quis morti sit proximus herba

Forte merum tepidum bibat evadetque periclum,

Sed quamvis potu solet haec assumpta nocere,
2040 Magnifice tamen appositu solet illa iuvare;

Aestivas mire iuvat epiphoras oculorum,

Si frons contritis foliis sit operta virentis,

Vel si sint eius circumlita lumina succo;

Hac quoque pellentur sacer ignis et herpeta cura.
2045 'lradit Anaxilaus, si succo saepius eius

Virgo linat mammas, sibi cum turgescere primum

Incipient, modicas semper stantesque manere;

Lac contrita virens mammis superaddita siccat;

Extinguit venerem, fluxum quoque seminis omnem
2050 Si pecten trita cataplasmes saepius illa.

Argenti spumae commiscens hanc adipique

Apponas calidae cataplasma salubre podagrae

Et per se tali multum prodesse probavi;

Singula cur memorem, nocuum quemcunque calorem
2055 Apposita trita poteris curare Cicuta.

LXVI. PIPER.


Carmine iam dictis aliquot vulgaribus herbis
Nuuc species illas, quas cunctis iam prope motas
Usus vendendi fecit, tentabo referre,
Atque prius Piperis (quod notius ipsa coquina
2060 Quam medicina facit) vires puto discutiendas.
Virtutis siccae Piper asseritur calidaeque,
Tertius esse gradus conceditur huic in uíroque.
Tres sunt huic species: album, longumque nigrumque,
Sed quia sunt geminae medicis tantummodo notae,
2065 De specie nigra dicam quaedam mihi nota.
Crudum vel coctum sumptum, vel melle iugatum,
Vim digestivam stomachi iecorisque iuvabit.
Morsus pestiferos curat, fastidia tollit,
Occurrit variis thoracis saepe querelis,
2070 Quodque movere solet frigus periodica febris
Compescit, febris si sumitur ante tremorem.
Cum lauri baccis vel cum foliis bene tritis,
Cumque mero tepido potatum tormina sedat,
Et scrophas reprimit admixtum cum pice dura
2075 Et superappositum; recte quoque iungitur illis,
Quae purgare solent oculos caligine dira.
Admixtum nitro maculas cataplasmate delet,
Usti stercoris humani cum pulvere tritum
Ana iunge Piper et sic superaddito cancris,


2080 Experti nihil utilius hoc pulvere dicunt.
Nemo potest omnes Piperis describere vires,
Namque Piper ferme medicamina cuncta requirunt,
Antidotisque solet pretiosis pluribus addi,
Hinc puto tam paucas laudes de simplice dictas
2085 Quod sit in innumeris hoc dignum laude medelis.


LXVI. PYRETHRUM.


Est Pyrethrum calidum siccumque, quartus in istis
Est gradus; excruciat dentes si frigidus humor
Masticet hoc patiens, teneatque diutius ore,
Et iuvat admixto si gargarizetur aceto;
2090 Hocque modo tumidam reprimit de flegmate linguam,
Sic uvam relevat humoris pondere pressam,
Et multis alüs vitiis sic subvenit oris.
Non modicum prodest sumptum cum melle caducis,
Sicque levare solet morbum qui membra resolvit ;
2095 Suspensum collo pueris prodesse caducis
Creditur et solo succurrere fertur odore.
Ex oleo quo decoquitur si corpus inungas
Ante febris motum, minuet tolletque rigorem,
Renum saepe gravem fugat unguen tale dolorem,
2100 Miram sentit opem paralyticus inde perunctus,
Non leviter manibus fuerit si saepe fricatus;
Unguine si totum corpus mulcebitur isto,



Largus per poros sudor procedet apertos;

Membrorum solet hoc quemvis curare stuporem,
2105 Et corpus servare potest a frigore tutum,

Et medicamento solvetur tetanus isto.

Tantundem prodest, si tritum solvis olivo

Sicque fricando locum quem vis medicare perungas.


LXVIII. GINGIBER.
Gingiber atque piper aequales in medicina
2110 Dicunt, hac causa taceo de viribus eius.


LXIX. CYMINUM.

Esse putant medici calidum. siccumque Cyminum

Tertius est illi gradus in virtutibus istis.

Assumptum quocunque modo depellere tradunt

Viscera vexantem ventum stomachumque gravantem;
2115 Et digestivum stomachi iecorisque calorem

Excitat, et veneris credunt inhibere furorem,

Et fluxum ventris in aceto stringere coctum.

Hoc orthopnoicis miram praestare medelam

Experti dicunt cum pusca saepius haustum,
2120 Atque venenosis cum vino morsibus ipsum

Praebet opem, tritumque fabae cum polline iuncto

Melle tepente solet testes curare tumentes

Appositum; sistit cum pusca menstrua sumptum,

Dicunt pallentem dare mansum saepe colorem.


LXX. GALANGA.


2125 Flegmonem stomachi sumptum Galanga resolvit,
Et si flegmaticus fuerit corroborat illum,
Inclusum ventum sumptum fugat interiorum,
Vim digestivam iuvat hoc colicisque medetur,
Oris non modicum mansum commendat odorem,

.2130 Augmentat sumptum veneris renumque calorem.


LXXI. ZEDOAR.


Adprime sumptis Zedoar obstare venenis
Afürmant, et reptilium morsus levat haustum.
Sumptum confortat stomachum ructusque salubres
Commovet, et crebro fastidia reprimit usu;
2135 Antiquum stomachi dicunt curare dolorem,
lllud si patiens ieiuno masticet ore,
Et sic infectam sensim voret ore salivam.
Lumbricos ventris depellere dicitur haustum;
Allia quem faciunt foetorem pellit ab ore
2140 Et nimium bibiti vini depellit odorem.


LXXH. GARIOFILUS.


Gariofilum dicunt calidum siccumque secundo
Esse gradu; iecur et stomachum corroborat haustum,
Et ferme cunctis. valet interioribus ipsum.


Accendit venerem si dragmae pondere tritum
2145 Potatum fuerit cum vaccae lacte. recenti ;
Vim memorem cerebri confortat saepius haustum.


LXXIIL. CINNAMA.
Cinnama tres species dicuntur habere, sed harum

Est pretiosa magis, quae plus subtilis habetur

Et quae plus mordet mixta dulcedine linguam.
2150 Humores stomachi siccat, corroborat ipsum,

Et facit acceptas ut digerat ocius escas;

Sumptum curat hepar lotiumque et menstrua purgat,

Humida tussis eo sedabitur atque catarrhus.

Hydropisis speciem, cui praebent tympana nomen,

2155 Sumptum non modicum reprimit renumque dolorem;

Reptilium morsus curat; si iungitur illis,
Quae curant oculos, humores siccat aquosos;
Si bene contritum forti miscetur aceto

Liberat appositum tetra lentigine vultum,

2160 Sicque iuvat morbum qui ducit ab impete nomen.
Grossa magis species fluxus haemorrhoidarum
Stringit, aqua. gelida bene si contrita bibatur,
Tempore quo noudum patiens ieiunia solvit.

De specie geminas haec quaerit potio dragmas.


LXXIV. COS TUS.


2165 Costi sunt geminae species: gravis una rubensque
Est et amara nimis, haec indica dicitur esse;


Altera vero levis, nec amara, colore subalba,
Hanc Arabes mittunt, prior utilior medicinae.
Urinas purgant et eis obstantia pellunt,

2170 Splen curant et hepar, laterisque fugare dolorem
Dicunt, cum vino tepido si sumpserit aeger.
Menstrua purgabunt, si se subfumiget illis
Femina, sic etiam vulvae sedare dolorem
Dicunt, aut ex his sibi si pessaria subdat;

2175 Lumbricos pellunt, purgant lentigine vultum, :
Si tritis cum melle linas, veneremque movere
Dicuntur, si sint cum mulsa sumpta tepenti.

Ex oleo Costum quo coxeris illine quemvis
Ante febris typum, reddes a frigore tutum;

2180 Subvenit hoc sciasi membrisque tumentibus unguen,

Antiquum vulnus cito curat pulvis eorum.


LXXV. SPICA.


Esse gradu primo calidam siccamque periti
Testantur Spicam, quae dicitur indica Nardus.
Confortat potata iecur, stomachique dolorem

2185 Mitigat, et renes illius apozima purgat,
Vesicam iuvat, urinas et menstrua pellit,
lctericis prodest, nocuis humoribus obstat,
Quos caput ad pectus transmittit saepe per uvam;
Puncturas aufert et morsus interiorum,

2190 In stomacho clausum solet hausta repellere ventum;
Matricis nimium restringit subdita fluxum.


Cum gelida si detur aqua, sedare tremorem
Dicitur haec cordis, et nausea sistitur inde.
Excitat haec venerem cum sapae sumpta liquore

2195 Duricias stericas elixatura resolvit
Eius fomento per partes inferiores.

Lumina si tepida foveantur saepius illa,
Affırmant acri prurigine libera reddi,
Palpebraeque: pili bene confortantur eadem.

2200 Est Nardi species, quae ce/tica Spice vocatur,
Celtarum tantum quod nascitur. in regione; 
Omnia quae Nardus valet indica, dicitur ista
Posse, licet vires videatur habere minores.


LXXVI. THUS.


"Thus calidum siccumque gradu dixere secundo.
2205 Lumina clarificat, lacrymo si solvitur ovi
Contritum vel femineo cum lacte tepenti.
Acri cum vino tritum pice lacteque :mixtis
Vulnera praecipue curare recentia dicunt;
Pingui porcino mixtum medicabitur ustis,
2210 Admixtum melli panaritia deeutit unguis.
Thus bene contritum vinoque tepente: solutum
Affirmant auri multum prodesse dolenti,
Tritum cum creta cimolea sicque rosato
Permixtum mammas dicunt curare tumentes. 
2215 Nil credunt haemoptoicis magis auxiliari 
Admixto vino si sumatur vel aceto; 
Thus cum lacte terens muliebri si superaddas
Ulceribus, fieri quae saepe videntur in ano.
Aut alio quocunque. loco, medicabitur illis.

2220 Huic aloe iungens lacrymumque albuminis ovi,.

| Sic ut sit spissum, sectae superaddito venae,
Aut his vulneribus.nimio quae sanguine manant,
Nec solvas nisi cum credas divisa coisse;
Si sit opus medicamen: idem superadde priori,

2225 Donec firmari valeat. solidata cicatrix, 
Affirmant melius. nil';sistere posse cruorem... von
Vim memorem cerebri proprio confortat odore, ir ur
Origano iunctüm. si quis commasticet ipsum, .
Humores nocuos. capitis per sputa repellit,

2230 Allevat ista gravem. capitis purgatio linguam.
Anseris aut anatis. mixta pinguedine. Thuri 
Fit cataplasma: valens. membris, quae laeserit ignis

 LXXVIL ALOE. 
Sunt Aloé. species geminae, quae. subrubet estque h fr
Intus sicut hepar cum frangitur, haec epatite


ΠΕ ΠῚ


2235 Dicitur et magnas habet in medicamine. vires, M "
Utilior piceo. quae fracta. colore videtur. à | á n)
Flegmate mundificat stomachum,. caput, articulosque, " |
Leniter humorem nocuum purgando per alvum; ias


Ietericos purgat, iecoris iuvat interiora.

2240 Vulnus quodque recens putredine purgat ab omni
Illius iniectus pulvis siccandoque sanat;
Praecipue veretri dicunt et testiculorum
Ulcera curari vel vulnera pulvere tali.

Si solvatur aqua, iuvat apostema labrorum

2245 Et naris superappositum, nec non oculorum
Livoremque fugat, sie circa lumina factum;
Acri cum vino miscens oleoque rosato
Unge dolens caput et frontem, mireque. iuvabit,
Unguine pruritus sedabitur hoc oculorum.

2250 Cum vino bene contritum cataplasmaque factum
Confortat retinetque pilos quoscunque cadentes;
Linguae, gingivis, vitiis quoque subvenit oris,
Si fricentur eo cum vino melleque trito.

Hoc sumptum per se ventrem non solvit acute;
2255 Esse tamen stomacho putat Oribasius aptum,
Cum laedant illum solventia caetera ventrem:
lllius geminas cum mulsa sumere dragmas
Idem praecepit, choleram sic flegmaque purgat,
Unaquaque die post coenam sumere dixit

2260 Utile tres eius pilulas binasve virentis
Cum succo caulis formatas, ut faba grossas
Aut cicer, humores nocuos cum stercore purgat,


Non corrumpendo stomachum neque vim faciendo
Purgatus pilulis fuerit qui saepius istis,

2265 Vix unquam capitis vexabitur ille dolore,
Et nihil est oculis, mihi crede, salubrius istis;
Si vero duram vis solvere largius alvum
Partibus est geminis pars admiscenda terendo
Una diagridii, sic apta solutio fiet.

