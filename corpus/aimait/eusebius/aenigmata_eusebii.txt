I

Cum sim infra cunctos, sublimior omnibus adsto:
Nullus adestque locus, in quo circumdatus essem.
Alta domus mea cum sit sedes semper in imis.
Agmina devastans avertor laesus ab uno.

II

Nuntius emissus discurro more ministri;
Non labor ac taedium, nulla molestia cursum
Tardat, et intrantis vestigia nulla videntur.
Cautior effectus casu quo corruit anguis.

III

Incola sum patriae, cum sim miserabilis exul,
Vinco viros fortes, sed rursum vincor ab imis,
Abiectosque potentes; sunt mihi regna potestas:
Est locus in terris, sed ludo in sedibus altis.

IV

Haec mea materiae substantia bina creata est:
Sed gravis una videtur quae tamen ipsa peribit,
Cuius et ipse fugax defectum gessit helidrum.
Tenuior est alia et quae semper fine carebit.

V

Quaerite vos ipsi causam qua vendor in arvis.
Si me quique tenet nunc postea semper habebit:
Meque tenere tenax terrae sublime nequibit,
Cum me nullus habet nisi qui fuit unus in illa.

VI

Quos alo nascentes crescentes scindor ab illis,
Pascunturque bonis etsi me calce subigunt,
Unde seducam nunc multos et supprimo natos.
Nam perdent quod amant, et nulla morte carebunt.

VII

Innumerae sumus et simul omnes quaeque sonamus,
Una loqui nequit nos tetrae ludimus albis,
Et licet alta loquamur, non sonus auribus instat,
Praeteritum loquimur praesens et multa futura.

VIII

Dissimiles sumus et mos non similes tenet ambos.
Unus contingi patitur nec forte videri,
Sed prope aspicitur pulcher, nec tangitur alter.
Subvolat unus per caelos, stat et alter in imis.

IX

Dux ego linguarum resonans et prima per orbem
Dicor, et unum, quingentos, vel mille, figuro.
Atque vocari primus per me cœpit Adamus,
Do domina linguae pueris me vim resonare.

X

Omnis quaque via pergit venit ut requiescat:
Non mea sic via non mihi sedes subditur ulla.
Sed iuge restat iter quod non finitur in annis,
Non populi et reges cursum prohibere valebunt.

XI

Non labor est penitus pergenti in lumine Phœbi,
Sed mihi difficilis longas discurrere noctes.
Umbriferis varias in noctibus intro figuras;
Post ego deficiens, tune offert luimina frater.

XII

Nunc oro, nunc operor, consumor in omnibus annis.
Multae sunt Cereres, semper desunt mihi panes.
Et segetes colui nec potus ebrius hausi,
Tota urbs pallebat quo vigno verba sonabam.

XIII

Sunt pecudes multae mihi quas nutrire solebam
Meque premente fame non lacteque carneve vescor,
Quumque cibis aliis et pascor aquis alienis,
Ex me multi vivunt, ex me et flumina currunt.

XIV

Post alias reliquas Augustus me creat auctor,
Utor in alterius, nam non specialis imago
Concessa est mihi, cum pro denis sola videbor.
Unaque sum forma sed vim retinebo duarum.

XV

Praelia nos gerimus, cum jungimur ambo rebelles;
Sed tamen ut multis bene prosint bella peracta,
Non facie ad faciem conflictu belligeramur.
Murus inest medius ne statim corruat unus.

XVI

Ce terrent proprii quos vobis confero mores.
Vinum laetificans homines non laeta bibebam.
Osque reduxit de ventre quae suscipit ore.
Claudendi oris vel reserandi est vis mihi nunquam.

XVII

Per me mors acquiritur et bona vita tenetur.
Me multi fugiunt multique frequenter adorant.
Sumque timenda malis, non sum tamen horrida iustis:
Damnavique virum, sic multos carcere solvi.

XVIII

Tempore quo factae fuimus, pugnare solemus.
Quaerimus armatos post nosque venire rogamus:
Seque sequentibus una solet sub melle venenum
Largiri, altera dat sub tristi tegmine vinum.

XIX

Quinta vocor princeps vocum; est mihi trina potestas:
Nam nunc sola sonans loquor, aut nunc consono verbis,
Nunc medium pactum retinens nil dicor habere.
Me malus Arrius expellit de iure fidei.

XX

Nunc tego quosque viros a quibus et retro tegebar.
Ac durum frigus miserans hyememque repello.
Tempore Luciferi solis movebo calorem,
Stans tamen haec faciam, succumbens utraque numquam.

XXI

Pacificari non volumus sic nec viduari:
Continuum bellum geritur non stantibus armis,
Cum pax perficitur subter vel pugna quiescit,
Unumque ex alio semper decerpitur insons.

XXII

Pervolo valde celer discurrens per inania missus,
Qui me mittit habet, venturus sic ubi mittor,
Ensibus igne securus sic penetrabo reclusa,
Non videor volitans oculorum aspectibus adstans.

XXIII

Motor, curro, fero velox, nec desero sedem,
Tenue vagumque manens tam grandia pondera porto.
Nix neque me tegit aut grando premit aut gelu vincit.
Desuper aut multis sternor sed pluribus intus.

XXIV

Binae non sumus, una sed est flens, maesta tenebris;
Altera perseverat tam lucida laetaque semper.
Cum me plus homines instant conquirere tristem
Illa laetifica pereunt quae lumine ridet.

XXV

Unus inest homo qui tantum in me clausa videbit;
Quisque suis me non oculis conspexerat umquam.
Non sum magna domus cum pervenit accola magnus,
Nulla est ianua cum tamen omnes me simul implent.

XXVI

Cum proprii generis viginti quatuor horis
Unusquisque creatur, non ego solus adesse
Possum, sed neque perficiar nec forte creabor,
Semper decursis nisi in ordine quatuor annis.

XXVII

Curva licet maneam vel strata soloque depressa,
Me tamen hinc omnes nunc exaltabo tenentes.
Effera stans inimica mea sustollitur alta.
Atque suos sternit vel comprimit illa sequaces.

XVIII

Quod reliquis in me libet hoc mihi vile defectum
Praebet, et extinguor quo multis lumina praesto.
Quumque aliis possum splendescere, non mihi lux sum.
Pars quoque quae multis lucet haec tetra videtur.

XXIX

Rite vicenis cum quadragies octies una,
Quaque sororum formatur de more mearum,
Nempe momentis tune ego sola peracta videbor,
Cycli nondecimus cum deficit extimus annus.

XXX

Armorum fueram vice meque tenebat in armis.
Fortis et armigeri gestabar vertice tauri.
Vas tamen intus habens sum nunc intestina amara
Viscera, sed ructans bonus ibit nitor odoris.

XXXI

Aequalem facie scindit me vomer acutus,
At sulcata manens semper sum seminis expers.
Scissa premor post haec, sed sum speciosior inde.
Nunc ego verba tenens, nunc saepe repello tenebras.

XXXII

Antea per nos vox resonabat verba nequaquam;
Distincta sine nunc voce edere verba solemus.
Candida sed cum arva lustramur millibus atris,
Viva nihil loquimur, responsum mortua famur.

XXXIII

In me multigena sapientia constat abunde.
Nee tamen illud scire quid est sapientia possum.
Cum prudentia forte meo processerit ore,
Tune quod ab internis venit intus habere nequibo.

XXXIV

Pergo per innumera flexis discursibus arva:
Sed locus et specialis habet me semper et unus.
Cum duo nomina praecedat mea syllaba eadem,
Incipit hoc una nomen qua syllaba et illud.
Nomine cuir isto brevis est et longa per illud.
Littera subtrahitur, post haec fulgebo per orbem.

XXXV

Natura simplex stans non sapio undique quicquam:
Sed mea nunc sapines vestigia quisque sequetur.
Nunc tellurem habitans prius aethera celsa vagabar.
Candida conspicior vestigia tetra relinquens.

XXXVI

Sanguinis humani reus et ferus en ero vindex:
Corpora nune defendere, nunc cruciare vicissim,
Curo, sed haec ago non nisi cum me quinque coercent.
Partibus attingor tribus et nece tot pene possum.

XXXVII

Post genitrix me quam peperit mea saepe solesco
Inter ab uno fonte rivos bis vivere binos
Progredientes, et si vixero rumpere colles
Incipiam vivos moriens aut alligo multos.

XXXVIII

Cum corio ante meo tectus vestitus et essem,
Tune nihil ore cibi gustabam, oculisque videre
Non potui, pascor nunc escis pelle detectus
Vivo sed exanimis transire viscevi e matris.

XXXIX

Effigie gracilis sum usurpans famine regum.
Nempe mearum grossior est me quaeque sororum.
Sed me vis sequitur major, nam sola duarum
Et regimen hominis aliaque sceptra patrabo.

XL

Non volo penniger aethram, non vago rara pedester;
Sic manibus pedibusque carens me pennula fulcit.
Trano per undisonas ac túrgida coerula lymphas;
Astriferumque polum et sublime peragro tribunal.

XLI

Argolici me dixerunt septena cephala
Olim habuissc, vocorque immitis scedra Latine.
Ex quibus unum cum caput esset ab ense peremptiim,
Illius extemplo vice trina manare solebant.
Sic mihi tunc nullus poterat confligere miles:
Sed me ardente gigas combusserat Hercules igne.
Sum pululans locus ex lymphis vastantibus urbem.

XLII

Horridus horriferas speluncae cumbo latebras,
Concitus aethereis volitans miscebor et auris.
Cristatusque volans pulcher turbabitur aether,
Corpore vipereas monstra vel caetera turmas.
Reptile sum superans gestantia pondus inorme,
Immanisque ferus praeparvo pascitur ore:
Atque per angustas assumunt viscera venas
Aethereum flatum nec dentibus austera virtus
Est mihi, sed mea vim violentam cruda tenebit.

XLVIII

Cursu pennigeros celeri simulabo volucres,
Nec fera sum maculis furvi stellata coloris.
Nunc fluvius rapido dicendus valde meatu
Nomine nempe meo Persi dixere sagittam.

XLIV

Foedera multigenis reddens animantibus orbis
Trux ego valde draconi sic erit aemulus ipse.
Me genitrix gestans alium generare nequibit,
Et genitor dicor si littera tertia cedat.

XLV

Muneror orbiculis ut Parthus discolor albis
Lucror equo collum par forte pedesque buballo
Et cephal aptatum tumerosi more cameli,
Respectaeque rei cuiusque resumo colorem.

XLVI

Saeva mihi genitrix atroxque est lena decreta,
Crudelisque pater parthus parthaeque maritus.
Hine velox ferus hinc trux atque robustus et audax
Vescitur ex ipsis coniunctum nomen habendo.

XLVII

Aspera orbiculis tergo scutalibus hirtis
Dorsa stupescentes trucidare solesco venenis,
Quos celeres cursu non cœpi capto colore
Fervida natura pressis hiemeque pruinis
Exuvias positura meas brumalia calcans
Frigora continuis lucrabor nomina notis.

XLVIII

Non sumus aequales quamvis ambaeque sorores,
Tetrica nam facie et una stans altera pulchra
Horrida sed requiem confert et grata laborem.
Non simul et semper sumus at secernimur ipsi.

XLIX

Flexosis geminum contractibus in caput errans
Curro, caput nam trux aliud mea cauda retentat.
Flammigeros gestans animos ex more lucernae
Viperei generis solam me confero brumae.

L
Porro senectutis fugiens discrimina ferre
Lumine fuscantur mihi sicque foramina tecti
Illa parte domus quae solis spectat in ortum,
Intro, ac Titanis radiis illuminor ipsis.

LI

Vermibus adscriptus necnon serpentibus atris
Quislibet utrorum sociatus ab ore solesco
Armari bino quod vulnere corpore caudae
Inficiens virum diffundo hinc Graece vocabor
Et reliquos mordens artus non vulnero palmas.

LII

Porro triforme ferum vel monstrum fingor inorme
Setiger aptavit leo rictibus ora nefandis:
Postremas partes draco diras indidit atrox:
Caetera formae membra dedit fera caprea velox.
Cum philologi me dicunt considere montem
Nunc Cilicum, capreasque leones atque chelydros
Gignentem studio virtuteque bellero fortis:
Sic velut oocisus dicor cum nunc habitari
Illius ingenio possum fortique labore.

LIII
Nomen imago dedit servandum voce Pelasga.
Narratur mihi quod dorsum iuba hinnitus equae
Assimilatus equo, sed rostrum vertit aduncum
Ad frontem versus mordens ceu dentibus apri
Rorifluo cunctos degens in gurgite phaebos.
Rura per umbriferas depascor florida noetes.

LIV

Forma manet tenuis cum semipedalis imago est,
Et tamen immensas solus retinebo Liburnas.
Sic tamen haerendo licet irruat aequora ventus
Sseviat aut pelagus validis motabile flabris,
Ceu radicata ratis perstans aut cernitur undis
Inde meumque moram nomen dixere Latini.

LV

Corpora si viva tangam torpescre faxo.
Propter hoc opus infantum mihi nomen adhaesit.
Quin magis Indicus etsi me generamine pontus
Ediderit validi qui tune me forte lacerti
Longius attigerint contis seu qualibet astis,
Torpescerent et veloces vincire pedestres
Possum, vel potius sic vis mea tanta videtur
Aura mea afficiat sanos quo corporis artus.

LVI

Porro soni crepitus proprii me fecit habere
Nomen: nam quatiente ferensque crepacula rostro
Nuntia sum veris multis stipata catervis
Hostis chelydri nullum vitabo venenum,
Quin potins pulli pascentur carne colubri.
Aequora transcendens me ducet praevia cornix.
Lata cibabit multigenas has Asia turmas,
Quas ego rorifluis collecta per agmina limphis
Ut comites iteris habeo; sic sollicitudo
Circa communis cunctis stat tam pia multos
Natos sicut alentes hos vestitnine carnes
Nostros nudemus, sed quanto tempore nostras
Progenies nutrimus, sic et alemur ab illis.

LVII

Infandus volucer sum et nomen habebo Pelasgum.
Et pennas velut usurpant avis advolo numquam
Altius a terra et conceptum negligo fœtum
Forte fovere meum sed fœtu pulveris ova,
Sparsa foventur vel potius animantur in illo.

LVIII

Garrula nigriferas noctis discurro per umbras,
Vitans luciflui suffundi lumine Phœbi;
Nomen habens furvum visus habitatus obortam
Titania lucem at Cretensis tellus habere
Sola nequibit me potius aliunde relata.
Extemplo Austriferi patior discrimina lethi.

LIX

India littoribus propriis me gignit amœnam,
Collum nam torques ruber emicat ala colore
Iam viridi decorata est et mea latior instat.
Lingua loquax reliquis avibus hine verba sonabo.
Nomen et humanae reddam de more loquelae,
Nam natura mihi Ave est vcl iam dicere Care.
Caetera per studium dopromam nomina rerum.

LX

Ignava volucris, venturi nuncia luctus,
Pigraque perseverans vertor рrae pondere plumae.
Noctibus et Phœbis latitans tam fœda sepulcris,
Furva per umbriferas semper constabo cavernas.
Atque sono vocis nomen tractabo vocandum.

